# -*- mode: mandoku-view; -*-
#+TITLE: 明史紀事本末
#+DATE: 2015-08-24 22:27:26.263251
#+PROPERTY: ID KR2c0020
#+PROPERTY: BASEEDITION WYG    
#+PROPERTY: JUAN 卷二十一
<pb:KR2c0020_WYG_021-1a>¶
欽定四庫全書¶
　明史紀事本末卷二十一¶
　　　　　　　　　浙江提學僉事谷應泰編¶
　　親征漠北¶
成祖永樂元年春二月遣使賫璽書往諭韃靼國汗果¶
勒齊賜金綺四并勅太師右丞相瑪勒哈扎爾太傅右丞¶
相伊遜台太保樞宻知院阿嚕台等以遣使往來意各¶
賜文綺二未幾犯遼東塞十月宼永平是時果勒齊非¶
<pb:KR2c0020_WYG_021-1b>¶
元種其臣不肯下已而果勒齊與阿嚕台擊衞拉特瑪¶
哈穆特戰大敗瑪哈穆特阿嚕台皆遣人入貢閏十一¶
月阿嚕台寇灰溝村黄甫川¶
三年春正月阿嚕台部落綽和爾來歸且告果勒齊聞¶
烏梁海内附遂相猜防數遣人伺塞下令謹備之¶
四年春三月以書諭果勒齊汗不報時諸部不服果勒¶
齊阿嚕台執而殺之遂迎立䝉古族布尼雅實哩以阿¶
嚕台為太師始與中國不通衞喇特瑪哈穆特與阿嚕¶
<pb:KR2c0020_WYG_021-2a>¶
台勢不相一遂各相讐殺¶
六年春三月遣鴻臚寺丞劉特穆爾布哈以織金文綺¶
持璽書諭布尼雅實哩不報都督僉事吳允誠子達蘭¶
柴秉誠子必里克請出塞自效從之允誠初名巴圖特¶
穆爾秉誠初名婁圖爾罕皆降人也¶
七年夏四月遣都督指揮金塔布岱給事中郭驥以綵幣¶
齎書諭布尼雅實哩并賜阿嚕台瑪勒哈札爾托和齊阿實¶
克特穆爾等綵幣竟殺驥　五月封衞喇特瑪哈穆時為順¶
<pb:KR2c0020_WYG_021-2b>¶
寧王　秋七月以淇國公丘福為大將軍武城侯王聰¶
為左副將軍同安侯火真為右副將軍靖安侯王忠安¶
平侯李逺為左右叅將帥師北征陛辭上宻授以方畧¶
且戒之曰毋失機毋輕犯毋為所紿一舉未㨗俟再舉¶
爾等慎之八月丘福出塞率千餘騎先至臚胊河南遇¶
游兵與戰敗之福遂乘勝渡河又獲間我者尚書一人¶
福飲之間問布尼雅實哩今安在尚書詐言布尼雅實哩聞¶
王師來北遁去此未逺可三十里福大喜曰當疾馳擒¶
<pb:KR2c0020_WYG_021-3a>¶
之時諸軍未集諸將皆恐李逺曰將軍輕信諜者孤軍¶
深入進必不利莫若結營自固以待我軍畢至王聰亦¶
力言不可福不聽先馳馬揮士卒行諸將不得已與之¶
俱行大衆掩至圍之李逺王聰率五百騎突陣聰戰死¶
丘福及火真王忠李逺竝被執死全軍皆沒事聞上大¶
怒以書諭皇太子曰比遣丘福北征以其久在兵間必¶
能任事何意福違棄朕言孤軍輕進安平侯等泣諫不¶
從遂皆䧟沒若不早舉殄滅之邊患未巳今選將練兵¶
<pb:KR2c0020_WYG_021-3b>¶
來春朕决意親征　冬十月詔戸部尚書夏原吉議北¶
征糧運上曰近工部所造武剛車足可輸運然道逺人¶
力為難朕欲以所運糧沿途築城貯之量留兵守以候¶
大軍之發於是原吉議用武剛車三萬輛約運糧二十¶
萬石踵大軍行毎十日程築一城斟酌貯糧以候軍還¶
上然之¶
八年春正月以皇長孫留守北京命夏原吉兼掌行在¶
六部及都察院事輔之丁未車駕發北京親征學士胡¶
<pb:KR2c0020_WYG_021-4a>¶
廣庶子楊榮諭徳金㓜孜從三月出塞次凌霄峰登絶¶
頂望漠北萬里蕭條顧廣等曰元盛時此皆民居也至¶
清水原其地水鹹苦不可飲人馬皆渴明日營西北二¶
里有泉湧出甚甘冽軍中賴以不困上取親甞之賜名¶
神應泉四月次長清塞地極北夜望北斗已在南矣師¶
次庫楞海其水周圍千餘里鄂諾臚胊凡七河水注其¶
中五月丁卯朔入臚胊河哨馬畧黄峽遇寇騎得箭一¶
矢馬四疋而還甲戌指揮琨台畧玉華峯擒一騎譯之¶
<pb:KR2c0020_WYG_021-4b>¶
始知宼在烏爾瑚薩勒扎大兵遂渡飲馬河乙亥以清逺¶
侯王友駐兵河上留金㓜孜營中上以輕騎前進人齎¶
二十日糧以方賔胡廣隨戊寅至烏爾瑚薩勒扎布尼雅實¶
哩先遁夜倍道追之己夘至幹難河元太祖始興之地¶
也布尼雅實哩率衆拒戰上麾前鋒迎擊一鼓敗之布尼雅¶
實哩棄輜重以七騎渡河遁去六月班師至飛雲壑阿¶
嚕台復來戰上率精騎衝陣大呼奮擊阿嚕台墮馬復¶
上我師乘之追奔百餘里斬其名王以下百數十人阿¶
<pb:KR2c0020_WYG_021-5a>¶
嚕台携家屬逺遁時熱甚乏水軍士飢渴遂收兵還營¶
己酉車駕發廣漠時殘騎尚出沒尾我上命伏兵河曲¶
佯以數人載輜重誘之上按精兵千餘最後發㓂望見¶
大兵渡河貪所載物競趨而至伏發倉皇走上率兵扼¶
之奔渡河馬䧟入泥淖生擒數十人遂無敢窺我後師¶
次擒狐山上令勒銘曰瀚海為鐔天山為鍔一掃風塵¶
永清沙漠次清流泉又勒銘曰於鑠六師禁暴止侮山¶
髙水清永彰我武㑹軍士乏食上合各所儲供御糧鈔¶
<pb:KR2c0020_WYG_021-5b>¶
散給之下令軍中糧鈔多者許借貸還京倍酬其直軍¶
中賴之上在師中毎日暮猶未食中官具進膳上曰軍¶
士未食朕何忍先飽七月還次開平宴勞將士上曰朕¶
自出塞久素食非乏肉也念士卒艱食朕食肉豈能甘¶
味故寧已之車駕還至北京¶
九年冬十二月阿嚕台遣使來納欵且請得部署女直¶
吐蕃諸部上以問左右多請許之黄淮獨不可曰此屬¶
分則易制合則難圖矣上顧左右曰黄淮如立髙岡無¶
<pb:KR2c0020_WYG_021-6a>¶
逺不見諸人處平地所見惟目前耳乃不許阿嚕台之¶
請¶
十年秋九月衞喇特順寧王瑪哈穆特滅布尼雅實哩¶
立其族達勒巴瑪哈穆特實専政¶
十一年秋七月上巡北京敕阿嚕台無以丘福事懷慮¶
比之漢呼韓邪唐阿史那社爾賜金錦諭意先是阿嚕¶
台為衞喇特攻敗窮蹙以其妻孥部落奔竄而南保息塞外¶
于是遣使奉表稱臣貢駝馬上言瑪哈穆特滅布尼雅實¶
<pb:KR2c0020_WYG_021-6b>¶
哩之罪請討之上曰阿嚕台勢窮來歸非其本心然天¶
地覆育豈有所擇納其貢使封為和寧王賜金帛仍居¶
漠北衞喇特瑪哈穆特怨阿嚕台朝貢不至¶
十二年春二月詔親征衞喇特以安逺侯栁升武安侯鄭¶
亨將中軍寧陽侯陳懋豐城侯李彬領左右哨成山侯¶
王通都督譚清領左右掖都督劉江朱榮為前鋒三月¶
車駕發北京皇太孫從上謂侍臣曰朕長孫聰明英睿¶
勇智過人今肅清沙漠使躬歴行陣見將士勞苦征伐¶
<pb:KR2c0020_WYG_021-7a>¶
不易又謂胡廣楊榮金㓜孜曰毎日營中閒暇爾等即¶
以經史於長孫前講説文事武備不可偏廢夏四月駐¶
蹕興和大閲五軍盡出塞五月師次楊林城上閲武之¶
暇皇太孫侍語及創業守成之難六月三日甲辰師至¶
薩勒且爾之地前鋒劉江遇敵三峽口擊走之上度其¶
必大至嚴陣以待乙巳獲諜知瑪哈穆特距此百里兼程¶
赴之戊申發蒼厓峽次和拉和實衮達勒巴瑪哈穆特太平¶
博囉掃境以三萬人來戰頓山巔不敢發上遣鐵騎挑¶
<pb:KR2c0020_WYG_021-7b>¶
之敵奮而下安逺侯升以神機砲斃其騎數百上率鐵¶
騎乘之遂敗却武安侯亨追擊中流矢退寧陽侯懋成¶
山侯通率兵薄其右掖不動豐城侯彬都督青攻其左¶
敵殊死戰都指揮滿都死上遥見率鐵騎馳擊呼聲動¶
天地瑪哈穆特不能支大軍乗之遂大潰走追至圖喇河¶
生擒數十人瑪哈穆特乗夜北遁時衞喇特雖大創去然殺¶
傷亦畧相當夜二鼓上還帳中遂下令班師壬子師出¶
三峽口餘衆復聚山上數百人據海子諸軍以火銃擊¶
<pb:KR2c0020_WYG_021-8a>¶
之遁去還至飲馬河阿嚕台遣頭目索珠等來朝言阿¶
嚕台有疾不能至上遣使賜之米百石驢百匹羊百牽¶
别賜其部屬米五千石慰撫甚厚是役也内侍李謙恃¶
勇引皇太孫於九龍口臨戰幾危上大驚急追囘大營¶
謙懼罪自經死師次黒山峪頒詔天下己亥駐蹕沙河¶
皇太子遣兵部尚書金忠等迎表至八月上還北京¶
十三年冬十月衞喇特瑪哈穆特遣使貢馬謝罪衞喇¶
特使者言瑪哈穆特慮阿嚕台與中國和好将為已害¶
<pb:KR2c0020_WYG_021-8b>¶
擬率衆至鄂諾河北俟冬襲阿嚕台勅鎮守寧夏寧陽¶
侯陳懋防邊大同開平遼東皆如之¶
十四年春三月阿嚕台遣使奏戰敗衞喇特獻所俘人¶
馬特使宴勞彩幣　秋九月衞喇特順寧王瑪哈穆特¶
賢義王太平使臣觀音努布哈来朝辭還賜鈔為道里¶
費遣使齎璽書同徃諭以順逆福禍之道賜綵幣¶
十五年秋八月衞喇特順寧王瑪哈穆特死以其子托¶
歡襲順寧王¶
<pb:KR2c0020_WYG_021-9a>¶
十九年冬十月阿嚕台叛數宼邊初阿嚕台為衞喇特所¶
攻窮蹙南竄久之生聚蕃富遂桀驁毎朝使至輒嫚侮¶
或拘留苦之時時部落出沒塞下為宼上甞諭其使還¶
語阿嚕台竟不悛至是大舉圍興和都指揮王祥戰死¶
上遂議親征十二月上命大臣集議戸部尚書夏原吉¶
等共議宜且休飬兵民嚴勅邊將備禦未奏㑹上召兵¶
部尚書方賔賔言今糧儲不足未可興師遂召原吉問¶
邊儲多寡對曰僅給將士備禦之用不足以給大軍且¶
<pb:KR2c0020_WYG_021-9b>¶
言頻年師出無功戎馬資儲十䘮八九灾𤯝間作内外¶
俱疲况聖躬少安尚須調䕶勿煩六師上不懌令原吉¶
往視開平糧儲既而刑部尚書呉中入對與方賔同上¶
益怒賔懼自縊命錦衣官耴原吉還至則方啟厫理儲¶
錦衣促之原吉曰姑俟畢此不然恐有侵盗死吾安之¶
不以累公及至上問親征得失具對如初上令同中繫¶
于掖庭獄時禮部尚書吕震數乘間言賔與中原吉皆¶
憸邪誣罔上信之命戮賔尸將殺原吉召楊榮問原吉¶
<pb:KR2c0020_WYG_021-10a>¶
平昔所為榮力言其無他怒稍釋置不問¶
二十年春二月命英國公張輔等議北征餽運輔等議¶
分前後運前運隨大軍行後運繼之前運總督官三人¶
隆平侯張信尚書李慶侍郎李昶車運騾運各分官領¶
之領車運者二十六人泰寧侯陳愉都御史王彰等領¶
驢運者二十五人鎮逺侯顧興祖尚書趙羾等後運總¶
督官二人保定侯孟謨遂安伯陳英等各率騎兵千人¶
步兵五千人䕶行凡前後運用驢三十四萬車一十七¶
<pb:KR2c0020_WYG_021-10b>¶
萬七千五百七十三輛挽車民夫二十三萬五千一百¶
四十六人運糧凡三十七萬石並出塞分貯　三月丁¶
丑親征阿嚕台戊寅車駕發北京辛巳師次鷄鳴山阿¶
嚕台聞上親征遂夜遁諸將請追之上曰彼非有他計¶
譬諸狼貪一得所欲急走追之徒勞少俟草青馬肥道¶
開平踰應昌出其不意直扺窟穴破之未晚四月辛丑¶
師次龍門戍卒言阿嚕台倉卒遁去遺馬二千餘匹於¶
洗馬嶺敕宣府指揮王禮盡收入城五月辛酉師次獨¶
<pb:KR2c0020_WYG_021-11a>¶
石端午賜隨征文武羣臣宴乙丑師度偏嶺命將士獵於¶
道旁山下丁夘大閲諸將戊辰觀士卒射有一卒三發¶
皆中賜牛羊銀鈔上親製平戎曲俾將士歌之辛未師¶
發隰寧西凉亭西凉亭者故元往來巡游之所上望其¶
頽垣遺址樹木鬱然謂侍臣曰元氏創此將遺子孫為¶
不朽之圖豈計有今日書云常厥徳保厥位厥徳靡常¶
九有以亡况一亭乎因下令禁軍士斬伐樹木癸酉次¶
閔安下令軍中樵牧不得出長圍外時營陣大營居中¶
<pb:KR2c0020_WYG_021-11b>¶
營外分駐五軍建左右哨掖以總之步卒居内騎卒居¶
外神機營在騎卒之外神機營外有長圍周二十里癸¶
未師發威鹵鎮次行州命戸部以山西河南山東所運¶
糧六萬餘石儲于山海六月癸巳師次威逺川開平來¶
報阿嚕台進攻萬全諸將請分兵還擊之上曰此詐也¶
彼方慮吾搗巢故為牽制之術疾驅之果遁去七月己¶
未師次殺虎原前鋒都督朱榮等獲阿嚕台部屬送御¶
營備言阿嚕台聞大軍發所部日憂懼有散去者其母¶
<pb:KR2c0020_WYG_021-12a>¶
及妻皆罵曰大明皇帝何負爾而必欲為逆阿魯台盡¶
棄其馬駝牛羊輜重於庫楞海與其家屬北走矣上曰¶
獸窮則走然或挾詭謀示弱誤我不可不備前哨繼獲¶
其部曲亦言悉衆夜遁乃召都督朱榮呉成等還發兵¶
盡收所棄牛羊駝馬焚其輜重命旋師簡精兵還擊烏¶
梁海大破之(事見設/立三衛)詢降騎言竒拉爾河東北深谷有賊¶
千餘人令寧陽侯懋以騎兵五千追之懋率精騎伏隘¶
中以羸兵輜重誘之方接戰發伏大潰走斬獲過半八¶
<pb:KR2c0020_WYG_021-12b>¶
月以班師遣書諭皇太子頒詔天下九月上入居庸闗¶
次龍虎臺饗隨征將校京師文武大臣迎見上乘法駕¶
入京城十二月阿嚕台殺其主布尼雅實哩自稱汗¶
二十一年夏四月衞喇特托歡攻阿嚕台敗之　秋七月¶
諜報阿嚕台將犯邊上曰去秋親征彼意吾不能復出¶
當亟馳塞外待之命安逺侯栁升遂安伯陳英將中軍¶
武安侯鄭亨成國公朱勇英國公張輔成山侯王通將¶
左右軍寧陽侯陳懋將前鋒從征阿嚕台八月壬子宴¶
<pb:KR2c0020_WYG_021-13a>¶
大營五軍諸將因大閲癸丑發京師命大學士楊榮兼¶
軍中機務丙寅發宣府次沙嶺賜諸將内廐馬戊辰次¶
萬全九月師次沙城知院阿實克特穆爾古納台等率其¶
妻子來降言今夏阿嚕台為衛喇特所敗部屬潰散無所¶
屬今聞大軍復出必疾走逺避豈復萌南向之意上命¶
賜之酒俱授正千戸冬十月師次上莊堡先鋒陳懋知¶
㓂在飲馬河北為衛喇特所敗追至宿嵬山口遇韃靼王¶
子額森圖罕率妻子部屬來歸懋引入見上喜謂羣臣¶
<pb:KR2c0020_WYG_021-13b>¶
曰逺人來歸宜有以旌異之乃封為忠勇王賜姓名金¶
忠以其甥巴□台為都督其部屬徹伯爾等七人皆為都¶
指揮賜冠帶織金襲衣上曰昔唐突厥頡利入朝太宗¶
言胡越一家有矜大自得之意朕所不取唯天下之人¶
皆遂其生邊境無患兵甲不用斯朕志也遣書諭皇太¶
子以額森圖罕納欵之故遂下詔班師發萬全十一月¶
次懷來甲申還京師¶
二十二年春正月阿嚕台宼大同初忠勇王金忠來歸¶
<pb:KR2c0020_WYG_021-14a>¶
屢言阿嚕台弑主殘民數為邊患請討之願為前鋒自¶
効上曰卿意甚善但師出須有名文帝甞言漢過不先¶
姑待之至是大同守將奏阿嚕台侵塞遂大閲議北征¶
命安逺侯栁升將中軍遂安伯陳英副之英國公張輔¶
領左掖成國公朱勇副之成山侯王通領右掖興安伯¶
徐亨副之武安伯鄭亨領左哨保定侯孟瑛副之陽武¶
侯薛禄領右哨新寧伯譚忠副之寧陽侯陳懋忠勇王¶
金忠為前鋒從征阿嚕台　夏四月戊申詔命皇太子¶
<pb:KR2c0020_WYG_021-14b>¶
監國發京師大學士楊榮金幼孜從庚午師次隰寧忠¶
勇王金忠所部指揮同知巴爾圖等獲諜者言阿嚕台¶
去秋聞朝廷出兵挾其屬遁及冬大雪丈餘人畜多死¶
部曲離散比聞大軍且至復遁往達蘭納穆爾河趨荒¶
漠以避遂命諸將速進以獲諜功陞巴爾圖為都指揮¶
僉事五月己夘次開平遣中官伯勒格齎敕往諭阿嚕¶
台部落曰王師之來止罪阿嚕台一人頭目以下輸誠¶
來朝者優與恩賚命栁升率軍士拾道中遺骸為叢塚¶
<pb:KR2c0020_WYG_021-15a>¶
瘞之上親為文祭焉六月戊午進次玉沙泉上以達蘭¶
納穆爾河已近令諸將各嚴兵以俟己未命陳懋金忠¶
率師前進戒之曰兩軍相當彼投戈下馬者皆良民勿¶
殺如其來敵先以神機銃攻之長弓勁弩繼其後遇阿¶
嚕台亦生擒以來庚申懋等遣人奏言臣等已到達蘭¶
納穆爾河彌望惟荒塵野草車轍馬跡亦多澷滅其遁¶
已久上遣張輔王通等分兵山谷大索仍命陳懋金忠¶
前行覘賊車駕進駐河上以俟張輔等相繼引兵還奏¶
<pb:KR2c0020_WYG_021-15b>¶
臣等分索山谷周圍三百餘里一人一騎之迹無睹者¶
癸亥陳懋金忠亦還奏引兵抵白邙山無所遇以糧盡¶
故還張輔奏願假臣一月糧率騎深入罪人必得上曰¶
今出塞已久人馬俱勞北地早寒一日有風雪之變歸¶
途尚逺不可不慮卿等且休矣朕更思之甲子召輔等¶
諭旋師時軍士乏食楊榮請供御之嬴盡給之令軍中¶
有餘者貸不足入塞官倍償之衆賴以濟上悦秋七月¶
庚辰清水源道旁有石崖數十丈命大學士楊榮金幼¶
<pb:KR2c0020_WYG_021-16a>¶
孜刻石紀功曰使萬世後知朕親征過此也丁亥次翠¶
微岡上御幄殿慿几而坐大學士楊榮金幼孜侍上顧¶
内侍海壽問曰計程何日至北京對曰其八月中矣上¶
頷之既而諭楊榮曰東宫涉歴年久政務已熟還京後¶
軍國事悉付之朕惟優游暮年享安和之福戊子上次¶
雙流濼遣禮部尚書吕震齎書諭皇太子并詔告天下¶
己丒次蒼崖上不豫下令大營五軍將士嚴部伍謹哨¶
瞭庚寅次榆木川上大漸召英國公張輔受遺命傳立¶
<pb:KR2c0020_WYG_021-16b>¶
皇太子辛夘上崩¶
　¶
　¶
　¶
　¶
　¶
　¶
　明史紀事本末卷二十一¶
