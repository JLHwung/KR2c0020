# -*- mode: mandoku-view; -*-
#+TITLE: 明史紀事本末
#+DATE: 2015-08-24 22:27:27.355543
#+PROPERTY: ID KR2c0020
#+PROPERTY: BASEEDITION WYG    
#+PROPERTY: JUAN 卷七十四
<pb:KR2c0020_WYG_074-1a>¶
欽定四庫全書¶
　明史紀事本末卷七十四¶
　　　　　　　　　浙江提學僉事谷應泰編¶
　　宦侍誤國¶
熹宗天啟七年秋八月懷宗踐阼冬十月魏忠賢伏誅¶
南京守備太監楊朝浙直織造太監李實承天守備太¶
監李希哲提督太和山太監馮玉天夀山太監孟進漕¶
運太監李明道崔文昇並免　上御日講畢名閣臣入¶
<pb:KR2c0020_WYG_074-1b>¶
便殿出薊遼督師王之臣疏示之曰王之臣自云贅員¶
又云虚拘非内臣牽制之乎其盡撤各邊内臣十一月¶
戊辰諭曰先朝於宣大薊遼東江諸地分遣内臣恊鎮¶
一柄兩操甚無謂矧宦官觀兵古來有戒其概罷之一¶
切相度機宜俱聴經督節制無復委任不專以藉其口¶
凡爾諸臣宜體此意先是自萬厯以來礦税既行騷然¶
苦之既而魏忠賢擅權敲骨剝髓天下重足而立上即¶
位首罷之朝野翕然望至治焉¶
<pb:KR2c0020_WYG_074-2a>¶
　懷宗崇禎元年春正月命内臣俱入直非受命不許出¶
　禁門　二月諭戒廷臣結交近侍¶
　二年夏四月以内官監太監曹化淳提督南京織造¶
　秋七月以司禮太監曹化淳提督東厰冬十一月我¶
大清兵南下始遣乾清宫太監王應朝監視行營太監馮¶
　元昇覈軍訖始下戸部發餉又命太監吕直勞軍　十¶
　二月以司禮監太監沈良佐内官太監吕直提督九門¶
　及皇城門司禮太監李鳯翔總督忠勇營提督京營¶
<pb:KR2c0020_WYG_074-2b>¶
　三年春二月司禮太監曹化淳等各廕錦衣衛指揮僉¶
　事¶
　四年秋九月命太監張彛憲總理户工二部錢糧唐文¶
　征提督京營戎政王坤往宣府劉文忠往大同劉允中¶
　往山西各監視兵餉　冬十月命太監監軍王應朝往¶
　闗寧張國元往薊鎮東恊王之心中恊卲希韶西協¶
　十一月以太監李竒茂監視陜西茶馬吳直監視登島¶
　兵餉初上既罷諸内臣外事俱委督撫然上英察輒以¶
<pb:KR2c0020_WYG_074-3a>¶
法隨其後外臣多不稱任使者崇禎二年京師戒嚴乃¶
復以内臣眎行營自是銜憲四出動以威倨上官體加¶
于庶司羣相壅蔽矣　罷工部郎中孫肇興肇興監督¶
盔甲厰以帑詘疏劾張彛憲上怒落職¶
五年春三月工部右侍郎髙𢎞圖上言臣部有公署中¶
則尚書旁則侍郎禮也内臣張彛憲奉總理兩部之命¶
儼臨其上不亦辱朝廷而䙝國體乎臣今日之為侍郎也¶
貳尚書非貳内臣國家大體臣固不容不慎故謹延之¶
<pb:KR2c0020_WYG_074-3b>¶
川堂相賓主而公座毋寧已之雖大拂彛憲意臣不顧¶
也且總理公署奉命别建則在臣部者宜還之臣部豈¶
不名正言順而内外平上以軍興餉事重應到部驗核¶
不聴𢎞圖遂引疾求去疏七上竟削籍　秋七月以司¶
禮監太監曹化淳提督京營戎政　冬十二月南京禮¶
部主事周鑣上言内臣用易而去難此從來之通患然¶
不能遽去猶冀有以裁抑之今張彛憲用而髙𢎞圖之¶
骨鯁不可容矣金鉉之撫蘆雖幸免罪以他事中之矣¶
<pb:KR2c0020_WYG_074-4a>¶
王坤用而魏呈潤以救胡良機處矣趙良㬢以直糾扶¶
同處矣鄧希詔用而曹文衡以互結投閒矣王𢎞祖以¶
禮數苛斥矣若夫孫肇興王𢎞祖之激直李曰輔熊開¶
元之慷慨無不罷斥未能屈指尤可嘆者每讀邸報半¶
屬内侍之温綸從此以後草菅臣子委䙝天言秪狥中¶
貴之心將不知所極矣上怒其切直削籍禮部員外郎¶
袁繼咸疏救之不聴　以司禮監右少監劉勞譽提督¶
九門令百官進馬三品以上各貢一匹餘合進俱納于¶
<pb:KR2c0020_WYG_074-4b>¶
御馬監實賫金貿之本監也否則雖騎驥亦却之¶
六年春正月大學士周延儒以宣府閲視太監王坤疏¶
劾乞罷不允左副都御史王志道上言王坤不宜侵輔¶
臣上召廷臣于平臺謂志道曰遣用内臣原非得已朕¶
言甚明何議論之多也昨王坤之疏朕已責其誣妄乃¶
廷臣舉劾莫不牽引内臣豈處分各官皆為内臣耶對¶
曰王坤直劾輔臣舉朝皇皇為紀綱法度之憂臣為法¶
度惜非為諸臣地也上曰廷臣於國家大計不之言惟¶
<pb:KR2c0020_WYG_074-5a>¶
因内臣在鎮不利㚥弊乃借王坤疏要挾朝廷誠巧佞¶
也因詰志道者再周延儒曰志道非専論内臣實責臣¶
等溺職上色稍霽曰職掌不修沽立名論何堪憲紀立¶
命志道退延儒遂放歸　夏五月命司禮監太監張其¶
鑑等赴各倉同提督諸臣盤騐収放　太監張應朝調¶
南京與胡承詔恊同守備　諭兵部流㓂蔓延各路兵¶
將功罪應有監紀特命太監陳大金閻思印謝文舉孫¶
茂霖為内中軍㑹各撫道分入曹文詔左良玉諸營尋¶
<pb:KR2c0020_WYG_074-5b>¶
復以閻思印同總兵張應昌合勦汾陽知縣費甲鏸以¶
逼迫苦供億墜井死　六月命太監髙起潛監視錦寧¶
張國元監視山西石塘等路綜核兵餉　秋七月叙内¶
臣守萊州功徐時得翟升各廕錦衣衛正千户　命湖¶
廣守備太監魏相監視登島兵餉¶
七年春二月監視登島太監魏相以給事中莊鰲獻上¶
太平十二䇿内撤監視因求罷不允貶鰲獻於外　總¶
理太監張彛憲請入覲官投册以隆體統許之山西提¶
<pb:KR2c0020_WYG_074-6a>¶
學僉事袁繼咸上言士有亷恥然後有風俗有氣節然¶
後有事功如總理内臣有覲官賫册之令皇上從之特¶
在剔釐奸弊非欲羣臣詘膝也乃上命一出靡然從風¶
藩臬守令叅謁屏息得免阿責為幸嗟乎一人輯瑞萬¶
國朝宗諸臣未覲天子之光先拜内臣之座士大夫尚¶
得有亷恥乎逆璫方張時義子乾兒昏夜拜伏自以為¶
羞今且白晝公庭恬不知怪國家自有覲典二百餘年¶
未聞有此所為太息也上以越職言事責之既張彛憲¶
<pb:KR2c0020_WYG_074-6b>¶
亦奏辨謂覲官㕘謁乃尊朝廷繼咸復上言尊朝廷莫¶
大於典例知府見藩臬行屬禮典例也見内臣行屬禮¶
亦典例乎諸司至京投册吏部各官典例也先謁内臣¶
亦典例乎事本典例雖坐受猶為以安事創彛憲即長揖¶
秖増其辱髙皇帝立法内臣不得與外事若必以内臣¶
繩外臣㑹典所不載上仍切責之　夏五月陜西按察¶
司副使賀自鏡奏監紀太監孫茂霖玩㓂宣府太監王¶
坤奏監軍紀功罪耳追逐有將吏在果如自鏡言則地¶
<pb:KR2c0020_WYG_074-7a>¶
方官罪不在茂霖下矣上不問　六月叙禁旅功廕太¶
監曹化淳世襲錦衣衛千户袁禮楊進朝盧志徳各百¶
户賜衣幣以擊盗屢㨗也　罷各道監視太監諭曰朕¶
御極之初撤還内鎮舉天下事悉以委之大小臣工比¶
者多營私㒺恤民艱亷謹者又迂疎無通論己巳之冬¶
京都被兵宗社震恐此士大夫負國家也朕不得已用¶
成祖監視之例分遣各鎮監視添設兩部總理雖一時¶
權宜亦欲諸臣自引罪今經制麤立兵餉稍清諸臣應¶
<pb:KR2c0020_WYG_074-7b>¶
亦知省其將總理監視等官盡行撤回以信朕之初心¶
張彛憲俟漕竣即回監供職惟闗寧密邇外境髙起潛¶
兼監兩鎮暨内臣提督如故　秋七月發幣金蟒叚給¶
監軍太監髙起潛賞功　九月司禮監太監張從仁改¶
内官監提督九門　冬十月命兵部同内中軍張元亨¶
崔良用往西寧監眎及茶馬御史易壯馬　總理户工¶
二部司禮太監張彛憲改司禮監提督　十一月侍讀¶
倪元璐上言邊臣之情歸命軍容無事禀成為恭㓂至¶
<pb:KR2c0020_WYG_074-8a>¶
　推委百出陽以號于人曰吾不自由也陛下何不信賞¶
　必罰以持其後而必使近習之人試之鋒鏑又使藉口¶
　迄用無成哉始陛下曰行之有績即撤今行之無績益¶
　宜撤不聴　十二月以乾清宫太監馬雲程提督京營¶
　戎政撤南京守備太監胡承詔張應朝以司禮太監梁¶
　洪泰内官太監張應乾恊同守備¶
　八年夏四月承運庫太監周禮言崇禎六年七年省金¶
　金花銀共逋八十九萬命趣之　冬十一月太監髙起¶
<pb:KR2c0020_WYG_074-8b>¶
　潛弟廕錦衣衛中所正千户世襲¶
　九年夏六月命司禮太監曹化淳同法司錄囚秋七¶
　月我¶
大清兵至居庸遣内中軍李國輔守紫荆闗許進忠守倒¶
　馬闗張元亨守龍門闗崔良用守固闗勇衛營太監孫¶
　維武劉元斌以六千五百人防馬水沿河　兵部尚書¶
　張鳯翼督援兵出師以監視闗寧太監髙起潛為總監¶
　南援霸州遼東前鋒總兵祖大夀為提督同山海總兵¶
<pb:KR2c0020_WYG_074-9a>¶
　張時傑屬起潛給起潛金三萬賞功牌千購賞格　以¶
　前司禮太監張雲漢韓贊周為副提督巡城閲軍司禮¶
　太監魏國徴守天夀山尋以國徴總督宣府昌平京營¶
　御馬太監鄧良輔為分守太監鄧希詔監視中酉二恊¶
　太監杜勲分守　以張元佐為兵部右侍郎鎮守昌平¶
　時内臣提督天夀山者皆即日往上語閣臣曰内臣即¶
　日就道而侍郎三日未出何怪朕之用内臣耶　以司¶
　禮太監盧維寧總督天津通州臨清徳州内中軍太監¶
<pb:KR2c0020_WYG_074-9b>¶
　孫茂霖分守　八月命科道各官分地督運從太監張¶
　彛憲之言也召廷臣于平臺及河南道御史金光宸初¶
　光宸㕘督師張鳯翼及鎮守通州兵部右侍郎仇維楨¶
　首叙内臣功為借援又請罷内臣督兵上勿善也是日¶
　上怒甚曰仇維楨方至通州爾即借題沽名欲重治之¶
　適大雷雨議謫　九月我¶
大清兵從建昌冷口還守將崔秉徳請率兵遏歸路總監¶
　髙起潛不敢進揚言當半渡擊之偵騎報師已盡行四¶
<pb:KR2c0020_WYG_074-10a>¶
日起潛始進石門山報斬三級　司禮監太監孫象賢¶
調南京同張彛憲守備　冬十月工部侍郎劉宗周上¶
言人才之不兢非無才之患而無君子之患今天下即¶
乏才亦何至盡出二三中官下毎當緩急之際必依以¶
大任三恊有遺通津臨徳有遣又重其體統等于總督¶
中官總督將置總督于何地是以封疆嘗試也且小人¶
與中官毎相引重而君子獨岸然自異故自古有用小¶
人之君子終無黨比中官之君子皇上誠欲進君子退¶
<pb:KR2c0020_WYG_074-10b>¶
小人而復用中官以㕘制之此明示以左右袒也不報¶
　賜太監曹化淳等綵幣時各進馬也　叙京師城守¶
功太監張國元曹化淳廕指揮僉事各世襲賜金幣初¶
化淳為京營提督収用降丁及守昌平俱散去至有叩¶
京師城下者皆稱京營兵莫能辨十一月叙禁旅功¶
太監劉元斌廕錦衣衛百户　命御馬太監陳貴總監¶
大同山西牛文炳分守御馬太監王夢弼分守宣府昌¶
平鄭良輔恊理　召兵部左侍郎王業浩司禮太監曹¶
<pb:KR2c0020_WYG_074-11a>¶
化淳于平臺　十二月曹化雨加後軍都督府左都督¶
世襲錦衣衛指揮僉事¶
十年春正月常熟張從儒訐錢謙益温體仁修郄下之¶
獄謙益嘗為王安作祠記太監曹化淳者故王安門下¶
也謙益得免體仁尋致仕還(詳東林/黨議)　以御馬太監李¶
名臣提督京營巡捕王之俊副之司禮太監曹化淳提¶
督東厰　分守津通臨徳總理太監楊顯名叅前巡鹽¶
御史張養髙欽舜各侵税額詔逮之時養先卒下撫按¶
<pb:KR2c0020_WYG_074-11b>¶
錄其家　夏四月命南京守備太監孫象賢張雲漢同¶
兵部尚書范景文清覈兵馬械杖　總監太監髙起潛¶
行部永平道劉景耀闗内道楊于國俱恥行屬禮上疏¶
求免上謂總監原以總督體統行事罷于國降景耀二¶
級以後監司皆莫敢爭時監止之設止多一扣餉之人¶
監視欲滿則督撫鎮道皆有所恃以飭功掩過故邊吏¶
皆樂有監視而上方倚任中官不察也　秋七月工部¶
員外郎方壐謫外壐上言皇上親擒魏忠賢而手刅之¶
<pb:KR2c0020_WYG_074-12a>¶
豈溺情閹豎者不過以外廷諸臣無一可用而借才及¶
之况人臣感激聖功苟知報答何論内外每見廷臣處¶
地懸絶不若宮庭&KR0591;御効忠倍易凡此内臣徼兹曠典¶
孰不欲棄捐頂踵以酬我皇上者不必鰓鰓過計也刑¶
科給事中何楷駁其通内呈身吏部請削其籍上手改¶
降三級謫外　冬十一月以司禮太監曹化淳杜勲等¶
提督京營孫茂霖分守薊鎮中西三恊鄭良輔總理京¶
城巡捕¶
<pb:KR2c0020_WYG_074-12b>¶
十一年春正月任丘清苑淶水遷安大城定興通州各¶
有司不法上内訪逮入責撫按不先劾為溺職近畿如¶
此逺地可知命部院申飭　二月丙申城盧溝名拱極¶
城太監督役掠塗人受工民力為&KR0629;　冬十月以御馬¶
太監邊永清分守薊鎮西恊¶
十二年春正月叙緝奸功東厰太監王之心曹化淳廕¶
錦衣衛百戶　二月以司禮太監崔琳清理兩浙鹽課¶
賦税　秋七月以司禮太監張榮提督九門王裕民總¶
<pb:KR2c0020_WYG_074-13a>¶
督京營戒午門端門諸内臣延接朝士　九月以内官¶
監太監杜秩亨提督九門¶
十二年春三月詔撤各鎮内監還京　夏六月大學士¶
薛國觀免先是上召國觀語及朝士貪婪對曰使厰衛¶
得人朝士何敢如是東厰太監王化民在側汗浹沾背¶
於是専偵其隂事而國觀亦褊忮坐通賄敗(詳東林/黨議)¶
十四年夏四月召大學士周延儒入朝　秋八月辛酉¶
上幸太學以重修告成也正一真人張應京請扈從臨¶
<pb:KR2c0020_WYG_074-13b>¶
雍先期司禮監太監王徳化奉命率羣臣習儀于太學¶
時比之唐魚朝恩講經元李邦寧釋奠事　九月改東¶
厰提督京營者亦稱總督　冬十一月禁朝士私探内¶
閣通内侍于是待漏俱露立毋敢入直舍　十二月諭¶
停内操勅内臣神宫等監及各司局庫等毋于外政并¶
申戒廷臣毋交通近侍¶
十五年春正月罷提督京營内臣　御史楊伯願上言¶
臣讀勑諭申結交内侍之律因稽髙皇帝初無所謂緝¶
<pb:KR2c0020_WYG_074-14a>¶
事之令臣工不法止于明糾無隂訐也臣待罪南城所¶
見詞訟多假番役妄稱東厰甚者諉人作奸挾仇首告¶
矣夫餌人以䧟禍擇人而肆喙惟恐其不為惡又惟恐¶
其不即罹於法揆之皇上泣罪解網之仁豈不傷哉伏¶
願先寛東厰條例東厰寛而刑罰可以漸省抑臣復有¶
請焉如臣子獲罪但勅撫按檻車送詣闕下未為不可¶
若緹騎一遣有資者家門破散無資者地方歛餽為害¶
匪淺上是之諭東厰所緝止于謀逆亂倫其作奸犯科¶
<pb:KR2c0020_WYG_074-14b>¶
自有司存戒錦衣校尉奉使需擾　秋七月以司禮太¶
監齊本正提督東厰王承恩提督勇衛營　冬十月誅¶
司禮太監劉元斌初元斌監軍河南羣盜在陜洛元斌¶
留歸徳不敢進縱諸軍大掠殺樵汲者論功及論辟未¶
得旨即奏辨上怒并誅太監王裕民¶
十六年夏五月以内官監太監王之俊提督京城巡捕¶
練兵　秋七月戒廷臣私謁内臣果有事朝房商之¶
八月以司禮太監王承恩督察京營戎政韓贊周守備¶
<pb:KR2c0020_WYG_074-15a>¶
南京　冬十二月前大學士周延儒有罪賜死延儒當¶
中外交訌竟無能為上畫一策其罷内監撤厰衛内臣¶
日夜文致之故延儒始終皆以璫敗初延儒受主眷深¶
諸璫稍稍乘間媒孽上俱不信延儒益忽之不為慮迨¶
視師行邊上意稍移而諸璫乃盡發其䝉蔽狀上信之¶
吳昌時事發聖怒遂不可囘矣¶
十七年春二月李自成自山西趨真定保定命太監高¶
起潛等分據要害　三月李自成陷宣府太監杜勲迎¶
<pb:KR2c0020_WYG_074-15b>¶
䧏入居庸闗太監杜之秩迎降　以司禮太監王承恩¶
提督内外京城召前太監曹化淳等分守諸門丙午賊¶
騎薄彰義門太監杜勲縋城上入見大内張皇賊勢語¶
守璫輩曰吾黨富貴自在也是夕太監曹化淳開門降¶
上死社稷内臣從死者惟王承恩一人¶
　　谷應泰曰嘗聞宦者四星在皇位之側而腐身薰¶
　　子動相衒達金貂左璫口含天憲者所由來漸矣¶
　　然秦以趙高敗漢唐以宦侍亡太祖鑒之凡内䜿¶
<pb:KR2c0020_WYG_074-16a>¶
　　不令讀書取備掖庭給灑掃而已及乎中葉寵用¶
　　刑餘英憲武熹亂者四世比至懷宗冲齡踐祚睿¶
　　謀天縱手剪凶璫雖李閏有伺安之功曹騰參建¶
　　桓之策而卒之張逵坐收甘露無變不動色而去¶
　　大奸斯已竒矣然其初年江南織造即便撤還塞¶
　　北監軍悉皆免罷仍諭内臣受命始出禁門廷臣¶
　　在官勿交近侍於時嚬笑不假狐鼠無竊宫中府¶
　　中肅清極矣詎意渭水陳兵甘泉舉火而問錢榖¶
<pb:KR2c0020_WYG_074-16b>¶
　　則大僚不對咨廟筭則肉食寡謀秦既無人王真¶
　　孤立乃始參任貂璫往來給使勞軍轉餉偵刺行¶
　　間葢亦有所不得已也自是之後曹化淳等以錦¶
　　衣䝉廕而張彛憲緫理戸工唐文征親督京營高¶
　　起潛監視錦寧張其鑑盤騐收放内外各司必兼¶
　　貂貴緣邊諸鎮復設中涓語云西頭勢重南衙樞¶
　　機權過宰相良不誣矣其後高𢎞圖熊開元次第¶
　　投劾倪元璐袁繼咸先後上章侯覽用事而朱穆¶
<pb:KR2c0020_WYG_074-17a>¶
　　發疽朝恩即席而魯公争坐國體既傷宜士大夫¶
　　之所鄙也然而英主在御太阿未落非有王振土¶
　　木之罪汪直西厰之酷劉瑾不軌之謀魏忠賢闇¶
　　奸之狀而潛窺意㫖馴致敗亡者無他陽授以國¶
　　柄者猶摘龍之珠而陰寄以耳目者直竊叢之神¶
　　也總之懷宗怒在門戸故必用甫節以伺膺滂而¶
　　懷宗疑在䝉蔽又必用𢎞石以發楊賈卒之中常¶
　　子弟悉合黄巾凉州議郎責輸貨賄而天下事不¶
<pb:KR2c0020_WYG_074-17b>¶
　　可為矣以予論之崇禎初造人望太平假令推誠¶
　　置腹則煬竈可除任賢去邪則小羣可渙與其詗¶
　　之於閹人孰若信之於正士囘天獨坐固無事此¶
　　曹也獨奈何輔國就誅元振更用左悺既殺張譲¶
　　復然眉睫之喻乃為識者所悼惜哉¶
　¶
　¶
　明史紀事本末卷七十四¶
