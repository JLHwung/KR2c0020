# -*- mode: mandoku-view; -*-
#+TITLE: 明史紀事本末
#+DATE: 2015-08-24 22:27:26.434817
#+PROPERTY: ID KR2c0020
#+PROPERTY: BASEEDITION WYG    
#+PROPERTY: JUAN 卷三十
<pb:KR2c0020_WYG_030-1a>¶
欽定四庫全書¶
　明史紀事本末卷三十¶
　　　　　　　　　浙江提學僉事谷應泰編¶
　　麓川之役¶
英宗正統二年冬十月雲南麓川宣慰司思任叛侵南¶
甸州洪武中麓川思倫發内附授麓川宣慰按思倫所¶
居本麓川地與𬗟接境皆在金沙江之南在元為平𬗟¶
宣慰司思倫不言麓川葢已據𬗟為己有洪武中大兵¶
<pb:KR2c0020_WYG_030-1b>¶
下雲南改平𬗟為麓川平𬗟軍民宣慰司麓川之名始¶
見至二十九年平𬗟入貢更立宣慰司不相混一未㡬¶
思倫叛黔國公沐英討平之其後失官改孟養宣慰使¶
以刁氏代之正統初宣慰使刁賔玉弱不能輯諸夷思¶
倫發次子思任者狡獪踰父兄差發金銀不以時納朝¶
廷稍優容之㑹𬗟甸危思任侵有其地遂欲盡復父所¶
失故地於是擁衆叛於麓川先是侵孟定灣甸大殺掠¶
雲南總兵黔國公沐晟以聞至是復侵南甸州土官刁¶
<pb:KR2c0020_WYG_030-2a>¶
貢罕地命沐晟遣官齎金牌信符諭還所侵地思任不¶
奉詔¶
三年冬十二月思任侵掠騰衝南甸畧取孟養地刁賔¶
玉奔永昌死無嗣思任屠騰衝據潞江仍自稱曰法法¶
滇王號也中國遂訛為思任發云事聞上遣刑部主事¶
楊寧往諭之不服¶
四年春正月命鎮守雲南黔國公沐晟左都督方政右¶
都督沐昻率師討思任發太監吳誠曹吉祥監軍兵至¶
<pb:KR2c0020_WYG_030-2b>¶
金齒思任發遣其將𬗟簡斷江立柵而守師不得渡初¶
思任未叛時刁賔玉嘗遣詣晟晟兒畜之至是晟遣指¶
揮車琳等諭之降思任佯許諾晟信之無渡江意刑部¶
主事楊寧曰不可兵未加稱降此詐也懼有後悔晟不¶
從檄寧督餉金齒賊將𬗟簡數挑戰政怒造舟六十艘¶
欲渡江晟不可政不勝憤夜獨率其麾下渡擊𬗟簡走¶
之破賊柵賊奔景罕寨指揮唐清擊敗之指揮髙逺等¶
又追敗之髙黎貢山下共斬三千餘級乗勝深入逼思¶
<pb:KR2c0020_WYG_030-3a>¶
任上江上江賊重地也逺攻疲甚求援於晟晟怒其違¶
即制渡江不遣乆之以少兵往至夾象石不進政渡江¶
追至空泥知晟不力援已賊伏兵四起出象陣衝擊乃¶
遣其子瑛還曰若急歸吾死分也遂策馬突陣死軍殱¶
焉晟聞敗適春暮慮瘴發遂焚江上積聚倉卒奔還永¶
昌至楚雄上遣使者責狀仍以四萬五千人助之晟懼¶
罪暴卒思任發犯景東孟定殺大侯知州刁奉漢等破¶
孟頼諸寨降孟達等長官司五月以沐昻為左都督征¶
<pb:KR2c0020_WYG_030-3b>¶
南將軍右都督吳亮為副將軍馬翔張榮為左右叅將¶
進討思任發昻上潞江之捷陞賞有差¶
五年春二月沐昻討麓川軍抵隴把去賊巢甚近右叅¶
將都督僉事張榮先令都指揮盧鉞擊賊大敗榮棄符¶
驗軍器遁昻等不能救師還勅責沐昻等留昻鎮守右¶
都督吴亮左叅將馬翔俱逮下理　秋七月思任發屯¶
孟羅大掠據者章硬寨沐昻率都指揮方瑛栁英等進¶
克之賊宵遁威逺川土知州刁葢罕戰威江亦敗之已¶
<pb:KR2c0020_WYG_030-4a>¶
而思任發遣流目陶孟忙怕等入貢禮部議减其饗賚¶
上曰彼來雖緩我師而朕不逆詐遂賚而不宴賜勅諭¶
之¶
六年春正月命定西伯蔣貴為征蠻將軍總兵計麓川¶
思任發以太監曹吉祥監督軍務兵部尚書王驥提督¶
軍務侍郎徐晞督軍餉初雲南總兵沐晟等議麓川險¶
逺攻之非十二萬人不可宜徵兵湖廣川貴各委善戰¶
指揮分三道灣甸芒布騰衝刻期並進上下廷議英國¶
<pb:KR2c0020_WYG_030-4b>¶
公張輔等言分兵勢孤彼或扼險邀我非萬全計宜擇¶
大臣往雲南専征㑹思任發遣使謝刑部侍郎何文淵¶
上言麓川之在南陲彈丸耳疆里不過數百人民不滿¶
萬餘宜寛其天討官軍于金齒且耕且守舜徳格苗不¶
勞征伐而稽首来王矣大學士楊士竒主其説張輔謂¶
思任發世職六十餘年屢抗王師釋此不誅恐木邦車¶
里八百緬甸等覘視窺覬示弱小彛非策上從之遂命¶
貴驥先赴雲南復以副總兵李安㕘將宫聚領川貴兵¶
<pb:KR2c0020_WYG_030-5a>¶
副總兵劉聚㕘將冉保領南京湖廣兵大發兵十五萬¶
轉餉半天下驥薦太僕寺少卿李蕢郎中侯璡楊寧主¶
事蔣琳等為叅謀陛辭上賜驥貴等金兠鍪細鎧弓矢¶
蟒衣以行侍讀劉球上疏言麓川荒逺偏隅即叛服不¶
足為中國輕重而托歡額森併呑諸部侵擾邊境議者¶
釋豺狼攻犬豕舍門庭之近圗邊徼之逺非計之得也¶
請罷麓川兵専備西北不報葢王振専政欲示威荒服¶
也　十一月定西伯蔣貴兵部尚書王驥等討麓川大¶
<pb:KR2c0020_WYG_030-5b>¶
破之思任發遁去先是思任發率衆三萬至大侯州欲¶
攻景東威逺兵部郎中侯璡都指揮馬讓盧鉞擊之驥¶
等遂進至金齒鎮康守陶孟刁門俸乞降令右叅將冉¶
保以五千人入據之因其衆破昔刺寨移攻孟通王驥¶
誓師分三道進取叅將冉保自緬甸趨孟定㑹木邦車¶
里之師驥同蔣貴中路至騰衝内官曹吉祥副總兵劉¶
聚等自下江夾象石合攻徑扺上江上江者賊砦所在¶
也攻二日不下㑹天大風驥命縱火焚柵大破之㧞上¶
<pb:KR2c0020_WYG_030-6a>¶
江寨賊千餘猶迎戰官軍奮長戈蹴之賊將刁放戛父¶
子俱沒刁招漢闔家自焚生擒刁門項先後斬五萬級¶
上江平賊散走大兵由夾象石下江通髙黎貢山道至¶
騰衝留副總兵李安戍之王驥等取道南甸至羅卜思¶
莊令指揮江洪等以八千人抵木籠山思任發乗險以¶
二萬人列七營相救副總兵劉聚叅將宫聚分攻之不¶
下驥貴同奉御監蕭保自中路進左右夾攻敗之斬數¶
百餘級乗勝至馬鞍山破其象陣死者十餘萬麓川大¶
<pb:KR2c0020_WYG_030-6b>¶
震十二月王驥等直搗巢穴山周三十里深堅塹廣其¶
東南依江壁立以三千人探之賊象陣伏泥溝突起敗¶
之賊又自永毛摩尼寨至馬鞍山伺我後令都指揮方¶
瑛以六千人攻㧞之瑛方政子也而右叅將冉保從東¶
路合木邦車里大侯之兵先後斬三千三百九十餘級¶
于是進攻麓川積薪焚其柵思任發挈妻子間道渡江¶
走𬗟甸焚溺數萬驥等班師叙平麓川功進封蔣貴定¶
西侯王驥靖逺伯以郎中侯璡楊寧為侍郎餘陞賞有¶
<pb:KR2c0020_WYG_030-7a>¶
差¶
七年冬十月復命定西侯蔣貴靖逺伯王驥征麓川𬗟¶
甸先是思任發既敗走緬大軍還復出為冦上謂驥曰¶
卿為朕再行遂起兵如前復命驥等往討之¶
八年春二月定西候蔣貴靖逺伯王驥軍至金齒遣諭¶
𬗟甸送思任發軍前𬗟人佯諾不遣驥曰𬗟甸黨賊不¶
可不討也乃至騰衝分為五營與蔣貴及都督沐昂分¶
道並進木邦宣慰使統兵萬餘駐于蠻江滸覘我軍容¶
<pb:KR2c0020_WYG_030-7b>¶
驥責以忠義賜牛酒遂感悦初為𬗟人擁衆大至蔣貴¶
率兵蔽江而下焚其舟數百艘大戰一晝夜賊潰思任¶
發復遁去俘其妻子班師蔣貴起自行伍屢立顯功與¶
士卒同甘苦凡出征衣糧器械不役一人臨陣身先士¶
卒敵皆披靡必手擊殺數十人不知書然貴為大將拱¶
手聴人指揮無傲色故所向成功¶
九年春二月王驥合木邦等諸部進兵𬗟甸累㨗𬗟人¶
用大金縷船載思任發至江上覘我復匿之欲以麓川¶
<pb:KR2c0020_WYG_030-8a>¶
予木邦孟飬戛里予𬗟甸始獻思任發詭以思任子思¶
機發致仇為解驥等乃縱兵搗思機發寨俘其妻子及¶
從賊九十餘人象十一事聞上詔驥還京然思機發尚¶
竊據孟養負固不服¶
十年冬十二月雲南千户王政奉勅幣諭𬗟甸宣慰男¶
卜剌浪馬哈省索思任發未即遣適晝晦二日術者曰¶
天兵至矣卜剌浪馬哈省懼以思任發及妻孥部屬三¶
十二人付政思任發不食垂死政遂斬首函獻京師¶
<pb:KR2c0020_WYG_030-8b>¶
十三年春三月初思機發復據孟養地為亂屢諭不從¶
復命靖逺伯王驥提督軍務都督宫聚為總兵張軏田¶
禮為左右副總兵方瑛張鋭為左右㕘將率南京雲南¶
湖廣四川貴州土漢軍十三萬討之以孟養舊宣慰刁孟¶
賔為嚮道又勅木邦𬗟甸南甸于崖隴川宣慰使刁葢¶
發等各輸兵餉命户部右侍郎焦宏督餉雲南十月師¶
抵金沙江賊柵西岸以拒驥造浮梁以渡攻破之乗勝¶
進至孟養賊歛衆據鬼哭山及芒崖山等寨皆攻㧞之¶
<pb:KR2c0020_WYG_030-9a>¶
斬獲無算貴州都指揮使洛宣九谿衛指揮使翟亨皆¶
戰死思機竟失所在或謂死於亂兵也王師踰孟養至¶
孟那孟養在金沙江西去麓川千餘里諸部皆震怖曰¶
自古漢人無渡金沙江者今王師至此真天威也驥還¶
兵部落復擁思任子思祿為亂攻銀起莽敗之復據孟¶
養地驥等慮師老度賊不可滅乃與思祿約許以土目¶
得部勒諸彛居孟養如故復與立石金沙江為界誓曰¶
石爛江枯爾乃得渡思祿亦懼聴命乃班師以㨗聞詔¶
<pb:KR2c0020_WYG_030-9b>¶
增驥祿賜鐵劵子孫世襲伯爵¶
　　谷應泰曰麓川地接平𬗟雖彈丸黒子然固皇輿¶
　　以内地也洪武初思氏失官刁氏逐思據有平𬗟¶
　　至正統時刁又衰弱思氏復振賔玉走死思任坐¶
　　大且爭衡上國矣蠻彛自相攻殺趙奢所謂兩鼠¶
　　鬭穴天子不必問也天使亟行誚讓數四而尉陀¶
　　箕踞初無降意子陽不省乃更治兵倔强如是而¶
　　討逆之旗不見於金齒問罪之旅不戰於昆池尚¶
<pb:KR2c0020_WYG_030-10a>¶
　　謂國有人乎且宣帝即位已棄交趾新君踐祚又¶
　　廢麓川雲貴二廣土彛環彊動以百計溪蠻苗峒¶
　　列處内地耕牧成羣麓川不逞既有徵矣異類襲¶
　　是跡而動誅戮子弟憂患長老甚者屠掠郡國并¶
　　吞諸部再復數年䈮醬不見於番禺卭杖不來於¶
　　大夏使斷牂牁之北地盡越雋之東矣爾時而欲¶
　　用兵敗固不測勝亦大創且髙帝定雲南思氏竊¶
　　發沐英以三萬騎破其三十萬衆思然後俯首歸¶
<pb:KR2c0020_WYG_030-10b>¶
　　命既而刁氏又叛沐春疾驅力戰擒斬諸刁納其¶
　　故主其諭傅友徳曰雲南雖平尚煩區置翠靄諸¶
　　地不盡服從雖有雲南亦難守也葢小懲大戒柔¶
　　逺之良規一勞永逸王師之勝算故殷興夏緒必¶
　　克鬼方蜀出中原先渡瀘水控逺與綏邇不同功¶
　　討貳與貪功不同道也西楊主議舜徳格苗劉球¶
　　上書不稱荒服或亦朝多濁亂内憂羣小北敵陸¶
　　梁外憂方大文子不願楚敗山濤方懼呉亡大臣¶
<pb:KR2c0020_WYG_030-11a>¶
　　之用心固如是耶若乃長駕逺馭則亦公孫𢎞之¶
　　罷朔方淮南安之諌閩越者也蔣貴王驥初下麓¶
　　川三路分進斬首三千思任竄𬗟僅以身遁再攻¶
　　平𬗟五營並進焚其援舟思任父子又竄孟養然¶
　　而𬗟人内懼傳首京師勒石金沙誓臣石爛此亦¶
　　勲著燕然功髙銅柱豈僅唐䝉夜郎相如卭笮者¶
　　乎然史稱其起兵十五萬轉餉半天下冒躐五等¶
　　横被冕玉嗟乎陳湯貪黷曹翰凶殘武臣之故態¶
<pb:KR2c0020_WYG_030-11b>¶
　　而屯守之説不行飛輓之繁不給此則其智遜金¶
　　城而功比貳師者已¶
　¶
　¶
　¶
　¶
　¶
　明史紀事本末卷三十¶
