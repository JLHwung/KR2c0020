# -*- mode: mandoku-view; -*-
#+TITLE: 明史紀事本末
#+DATE: 2015-08-24 22:27:26.459829
#+PROPERTY: ID KR2c0020
#+PROPERTY: BASEEDITION WYG    
#+PROPERTY: JUAN 卷三十一
<pb:KR2c0020_WYG_031-1a>¶
欽定四庫全書¶
　明史紀事本末卷三十一¶
　　　　　　　　　浙江提學僉事谷應泰編¶
　　平浙閩盗¶
英宗正統七年十二月麗水盗陳善恭慶元盗葉宗留¶
合衆盗福建寳峰塲銀冶命浙江福建有司捕治之¶
十二年春二月葉宗留聚衆盗掘少陽坑數月計所獲¶
微甚棄去九月率衆之雲山遍掘諸坑塲無所得還慶¶
<pb:KR2c0020_WYG_031-1b>¶
元居數日往政和掘少亭坑亦不給用謂其徒曰以吾¶
之衆即索金于市易耳何至自疲山谷間常苦不給也¶
衆從之時已數百人遂掠政和縣及村落還慶元號召¶
得千餘人遣召龍泉良葛山人葉七為教師訓練武藝¶
由浦城刼建陽所過焚掠從者益衆遂掠建寧官民皆¶
逃匿分衆截車盤嶺鉛山惴恐行旅斷絶¶
十三年夏四月福建沙縣鄧茂七反自稱閩王命都督¶
劉聚為總兵陳榮為副總兵陳詔劉徳新為左右恭將¶
<pb:KR2c0020_WYG_031-2a>¶
僉都御史張楷監軍討之茂七江西建昌人初名鄧雲¶
豪侠為衆所推殺人亡命入閩至寧化縣依豪民陳正¶
景易名茂七聚衆集㑹常數百人逺近商販至皆依之¶
漸恣横頤指殺人先是御史柳華按閩檄各郡縣令村¶
落各置隘門望樓編鄉民為什伍茂七與弟茂八皆編¶
為長嘗佃人田例輸粟主家餽少物茂七令毋餽而田¶
主自往受粟田主訟之不受縛乃下巡檢追攝之因殺¶
弓兵數人聞於上官調官軍三百人與之格鬬殺傷畧¶
<pb:KR2c0020_WYG_031-2b>¶
盡懼討遂刑白馬㰱血誓衆舉兵反游兵皆舉金鼔器¶
械應之烏合至萬餘人自稱閩王與正景率黨刼上杭¶
還攻汀州為推官王得仁所敗三戰正景被擒送京師¶
斬之獨茂七黨盛不可制至是率其黨據杉闗刼商旅¶
遂攻光澤縣大掠順流下邵武官民悉逃匿至順昌據¶
之賊去邵武官民始復入城順昌官民亦入保邵武時¶
福建㕘政宋彰交趾人與中官多故舊侵漁萬計賄王¶
振得為左布政使扺任將責償焉小民苦為所迫于是¶
<pb:KR2c0020_WYG_031-3a>¶
尤溪爐主蔣福成號集居民貧人無賴者悉歸之旬日¶
有衆萬餘遂襲尤溪據之與茂七聲相聞將刼沙縣及¶
延平延平上其事御史丁宣偕藩臬諸使至延平遣同¶
知鄧洪等帥兵二千往沙縣勦之福成遂與茂七合官¶
軍殱焉丁宣乃遣招諭令解散得免死茂七笑曰吾豈¶
畏死求免者吾取延平據建寧塞二闗𫝊檄南下入閩¶
誰敢窺焉殺賫書使者據貢川及玉臺館締置里圖甲¶
役遂據沙縣勢益猖獗御史張海始至延平遣都指揮¶
<pb:KR2c0020_WYG_031-3b>¶
張某率兵四千往勦之行二十里至雙溪口道隘賊僅¶
二十餘人伏左右村店中俟兵過且盡都指揮後殿至¶
賊伏猝起舉排柵塞道前驅不可反從兵不數十人賊¶
遂搏都指揮并其従兵皆殪之前驅兵覺還禦之無及¶
賊登山擁衆喊聲官軍大潰茂七進攻延平張海登城¶
諭之有緋衣賊曰我曹苦富民魚肉有司不我直耳如¶
朝廷宥我且立散乞免徭三年都指揮范真等戰於城¶
外衆潰真與指揮彭璽等俱死御史上其事請兵討賊¶
<pb:KR2c0020_WYG_031-4a>¶
上乃召都御史張楷至靣諭以閩賊猖獗狀令偕都督¶
劉聚陳榮等往討之　九月張楷等師至南畿分遣劉¶
得新率兵由江西道建昌㑹邵武楷率兵由浙入閩¶
十一月指揮戴禮擊葉宗留斬之禮與都督陳榮亦戰¶
死初張楷奉命討鄧茂七至廣信以葉宗留道梗留不¶
敢進福建遣使促楷師浙江藩臬諸司請楷便宜移兵¶
擊宗留江西御史韓雍亦言宗留近在咫尺門庭之冦¶
皆國家事豈可畫疆而計耶楷不知所従指揮戴禮願¶
<pb:KR2c0020_WYG_031-4b>¶
往勦之楷乃命率兵五百往都督陳榮謂楷曰受朝命¶
討賊今延平事急而鉛山不通大軍宻邇二冦逗遛不¶
進乃遣一步將往朝廷知之何所逃罪耶楷然之遣榮¶
以二千人率禮等往禮先驅與賊遇于黄栢舖麾兵擊¶
之死傷相半宗留衣緋率衆前中流矢死官兵不知為¶
宗留也賊退奔入山復擁葉希八為渠魁刼車盤嶺悉¶
衆駐十三都欲回浦城㑹陳榮兵亦至併戴禮軍搜山¶
至玉山十二都中伏榮禮皆死葉希八焚浦城還龍泉¶
<pb:KR2c0020_WYG_031-5a>¶
衆數萬人屯雲和麗水陶得二陳鑑胡俱率衆從之楷¶
聞報方益兵進而劉得新已率江西兵敗茂七於建陽¶
道始通楷遂間道入閩㑹劉得新等取道走建寧　十¶
二月守備處州監察御史朱瑛計擒賊黨周明松等尸¶
於市時葉宗留黨周明松等四出剽掠金華武義崇安¶
鉛山諸縣朝廷慮其與閩冦合命瑛及中官分守要地¶
瑛榜諭脅從示以禍福降者甚衆以計生致明松等數¶
人械于慶元諜報賊首黒靣大王領衆三萬來刼明松¶
<pb:KR2c0020_WYG_031-5b>¶
等中官大懼欲走瑛不為動立誅明松等尸于市賊聞¶
之逡巡遁去　鄧茂七遣别將陳敬徳吳都總等由徳¶
化永春安溪冦泉州知府熊尚初逆戰於五陵坡兵敗¶
被執不屈死之　以建寧知府張瑛為福建右㕘政鄧¶
茂七以二千餘人攻建寧瑛率建安典史鄭烈鄉兵吴¶
保等合都指揮徐信分道乗霧襲斬五百餘㧞其寨故¶
有是命¶
十四年春正月上以閩師乆無成功命寧陽侯陳懋為¶
<pb:KR2c0020_WYG_031-6a>¶
征南將軍保定伯梁瑶平江伯陳豫為左右副總兵都¶
督范雄董興為左右㕘將尚書金濓總督軍務太監曹¶
吉祥王瑾監軍御史張海丁宣紀功率京營及江西浙¶
江諸處大軍討之未至茂七等攻延平久餘賊至太平¶
驛副使邵宏譽等率兵與賊戰射死百餘人軍士亡者¶
倍之以㨗聞初賊于近城五里許斷橋為守道阻不通¶
劉得新既敗賊張楷乃遣使諭之降其黨黄琴等三十¶
餘人令復業禁諸民不許復私讐建陽路既通沙縣賊¶
<pb:KR2c0020_WYG_031-6b>¶
首張繇孫至延平降又引從賊羅汝先等詣楷願殺賊¶
贖罪且云賊敗後皆據險自衛必欲取之吾為公説令¶
攻城公悉大軍擊之吾為内應可覆也許之賊首劉宗¶
羅海郎七等俱茂七偽將掠財聚陳山寨黄琴等計擒¶
之詣軍門械送京師楷遂益兵趨延平遇賊攻城擊殺¶
千餘人賊衆稍却茂七等復移兵冦建寧叅政張瑛與¶
賊戰死之於是楷等還建寧賊遂退保陳山　二月賊¶
復下山攻延平葢張繇孫羅汝先誘之出也楷以浙江¶
<pb:KR2c0020_WYG_031-7a>¶
軍伏後坪南京軍伏後洋江西軍伏沙溪之南而以福¶
建軍素為賊所易者出城挑之賊乗浮橋竟進伏起礟¶
作合擊大破之官軍乗勝進殺擒數十人茂七中流矢¶
死乃斬其首函之馳露布以㨗聞而寧陽侯陳懋等大¶
兵亦繼至楷等至順昌諸處慰撫居民餘賊復擁茂七¶
兄子鄧伯孫聚後洋或散走各分據山砦平江伯陳豫¶
等分道捕之賊據九龍山楷遣兵二千出山後戒之曰¶
明日賊必空寨攻我若疾入其寨據之比旦賊視營兵¶
<pb:KR2c0020_WYG_031-7b>¶
少果至溪上無筏而還山後兵已據其寨驚潰　三月¶
指揮王鉞捕賊於髙陽里獲女賊廖氏偽號女將軍廖¶
氏甌寧人被掠至鄧伯孫所妖淫善幻尤驍㨗兵敗歸¶
母家獲之諸將各先後捕獲從賊首數多俱檻送邵武¶
大軍至邵武皆斬之璽書至褒諭諸將以降賊黄琴為¶
主簿羅汝先為縣丞賞其誘賊功也餘候班師論功令¶
陳懋等留勦閩賊未盡者張楷還師討處州賊懋等乃¶
立賞格能自擒殺来降者與斬敵同賊將張留孫者驍¶
<pb:KR2c0020_WYG_031-8a>¶
勇善戰茂七起事多倚之茂七死仍從鄧伯孫千户龔¶
遂榮偽貽留孫書若素有約者佯使諜誤致之伯孫伯¶
孫果疑留孫殺之由是賊黨人人自疑棄伯孫来降遂¶
進兵沙縣破貢川掛口陳山諸砦執伯孫送京師斬之¶
左都督劉聚兵至南平順昌甌寧擒餘黨六十三人斬¶
首無算諸將先後擒斬招撫畧盡八閩悉平懋等乃班¶
師　張楷劉聚等還師討處州冦先是葉希八等據雲¶
和山中數月謂其黨曰山中出掠不便不若由朱湖盡¶
<pb:KR2c0020_WYG_031-8b>¶
掠府城乃結寨駐鮑村取貨于義烏掠人于松陽官軍¶
雖衆不能越馮公嶺迫我矣衆從之遂掠處州守臣遣¶
使從温台告急於杭州御史命都指揮沈鱗叅議耿定¶
僉事王定帥兵四千至處州擊之諸守臣復遣使詣省¶
告急御史盛琦黄英先後以聞朝廷命都指揮徐恭為¶
總兵孫鏜陶瑾為左右叅將工部尚書石璞督諸軍討¶
之㑹沈鱗耿定王晟率千户楊清等擊賊麗水敗沒徐¶
恭帥兵二千馳至處州亦守城不敢出賊攻處州聲言¶
<pb:KR2c0020_WYG_031-9a>¶
取金華時楷等兵尚未至　葉希八分犯江西廣信境¶
永豐知縣鄧顒死之時賊侵上饒顒奉張楷檄禦却之¶
賊大至或勸其走不聴遂被執不屈罵賊死　陳鑑胡¶
破松陽龍泉屯金山岩分刼青田武義義烏東陽自號¶
太平國王改泰定元年麗水縣丞丁寧以老人王世昌¶
等人賊巢諭鑑胡降之進寧處州府同知世昌等授巡¶
檢鑑胡至京錮錦衣獄有詔鑑胡擬死免其妻子民兵¶
張祐王應㕘王金禮等亦殺賊千餘人獲皮甲八百上¶
<pb:KR2c0020_WYG_031-9b>¶
俱授巡檢責尚書石璞總兵徐恭玩冦　五月張楷入¶
浙至衢州僉事陶成往迎之陳危急狀時處州城中乏¶
食諸將登陴而泣楷分兵水陸並進至蘭溪御史黄英¶
林廷舉來㑹請速進兵至金華令軍中製竹笆數百面¶
笆如牌製糊以紙畫獸形可禦賊鎗乃兼程進至處州¶
界知府陸鍾等來迎至銅山寺駐師賊陽遣人求撫實¶
覘之耳遂給榜示付之去時官兵陣于平地賊衆萬人¶
出山索戰官兵分三陣賊攻中軍楷等令回趨馬軍射¶
<pb:KR2c0020_WYG_031-10a>¶
之死者三百餘人左右合擊死者又二百人持鎗者多¶
為竹笆所制葢鎗入竹隙急不得出悉被擒獲賊敗潰¶
斬首六百餘級生擒百餘人　初賊勢甚迫僉事陶成¶
請招諭之乃從僕𨽻四五人徑抵賊巢諭以禍福言詞¶
懇惻賊黨環動&KR0762;聴多率其黨降惟陶得二殺使者引¶
餘黨入山中至是千户沈俊謂其部下多麗水鮑村人¶
父子兄弟䧟賊中者衆有何受等三人自言于陣前見¶
其親屬今欲招撫請以此三人往可得也楷從之令齎¶
<pb:KR2c0020_WYG_031-10b>¶
榜入山反覆譬曉詞亦過狥楷至以老母百口與誓陶¶
得二乃先出見楷優賞加賚令歸山中同賊首葉希八¶
楊希陶秉倫率其黨十餘人来見楷納其降給帖令復¶
業始知前黄栢舖緋衣中流矢死者即葉宗留也明日¶
受等三人又招得賊首余海四陳川十余卞等三百餘¶
家出降亦許令復業　六月上下璽書諭張楷相機勦¶
撫之宜楷等奏報賊前後聴招撫復業者九千餘家男¶
婦二萬餘人疏既上賊首陶得二等囘山復疑懼擁衆¶
<pb:KR2c0020_WYG_031-11a>¶
如故欲以書招楷入楷亦復書諭之¶
景帝景泰元年五月賊在慶元大社者又出掠麗水青¶
田諸縣進攻武義武義無城郭副使陶成力禦之賊鋭¶
甚麾下勸稍却以避其鋒成不可帥兵更進戰自辰至¶
申俄而城中火起兵潰成䇿馬突陣死之成有威惠屢¶
捍海宼有功至是死民思之不置未㡬復得璽書諭楷¶
等將已降賊令所司撫處廣布恩信戒官吏勿相激擾¶
不聴撫者調兵勦㓕楷復遣郡邑丞倅等官賫入山再¶
<pb:KR2c0020_WYG_031-11b>¶
招之陶得二等始聴招盡焚其砦出降餘黨因陶得二¶
降悉解散復業所司隨在撫諭之楷等乃班師露布以¶
聞楷還京㑹帝北狩舊經事大臣多䧟沒廷議楷無功¶
追論下于理議上以冦平功贖罪得放歸¶
二年秋七月鎮守浙江福建侍郎孫原貞以處州盗平¶
奏析麗水青田二縣置雲和宣平景寧三縣福建置永¶
安壽寧二縣從之¶
　　谷應泰曰浙東入閩道險而狹迤𨓦千里山勢崨¶
<pb:KR2c0020_WYG_031-12a>¶
　　嶫灌木蓊翳糾紛盤互不逞之徒往往跳穴其間¶
　　内可以聚糗糧下可以伏弓弩急可以逺遁走緩¶
　　可以縱剽掠以故浙閩多冦盗好作亂長吏不敢¶
　　問將兵者難撲㓕地險然也又况括蒼諸坑頗産¶
　　貢金椎埋嗜利者因緣為奸趨之如騖聚衆益多¶
　　以故慶元葉宗留以千餘人攻政和此亂之始也¶
　　然其由浦城刼建陽則自浙犯閩攻上饒破永豐¶
　　則自浙犯江而葉希八又焚浦城屯雲和麗水則¶
<pb:KR2c0020_WYG_031-12b>¶
　　自閩還犯浙矣其時閩地鄧茂七反寧化蔣福成¶
　　反尤溪莫不據地稱王摧鋒陷敵擁衆萬餘轉戰¶
　　數郡比之于浙為尤劇焉昔武帝之時東甌閩越¶
　　治兵相攻遼濶阻深尚煩漢救而使其合兵連横¶
　　侵暴吏民咸陽雖逺可付之度外耶于是中丞張¶
　　楷銜命督師劉聚陳榮分兵進討既而榮既敗沒¶
　　賊又滋蔓宗留雖死明松復来希八未亡鑑胡更¶
　　作何異淮裔煽亂徐戎並興甲午祠兵魯師欲潰¶
<pb:KR2c0020_WYG_031-13a>¶
　　乃始一侯二伯授鉞南征六將兩璫協謀東伐猶¶
　　之赤眉敗禹更命馮異盧循摧毅還仗宋公雖望¶
　　桑榆之收亦苦潢池之酷矣所幸者閩冦自閩浙¶
　　冦自浙地雖旁掠勢不交通取虞取虢此成擒耳¶
　　假令浙冦北下&KR0276;州東收廣信閩冦南驅光澤西¶
　　薄建昌聨師有犄角之形事成有中分之約則八¶
　　閩既困江浙亦揺而更待朱瑛横格鉛山中官分¶
　　守要地不已晩乎雖其後福成茂七先後並殱希¶
<pb:KR2c0020_WYG_031-13b>¶
　　八鑑胡同歸欵附東陵渠帥次第盡矣而獨㕘政¶
　　宋彰者輸賂王振責償閭閻民苦誅求盗所自起¶
　　五年之間村落為墟赤羽徴兵青芻轉餉土木之¶
　　妖先萌内地奸閹柄政禍如是乎至于陶得二屢¶
　　叛而貸死張楷㨗奏而下獄葢二以楷庇獲全楷¶
　　以振黨受過刑賞失中亦云忒矣若夫孫原貞條¶
　　奏浙増雲宣三邑閩置永壽二縣犬牙相錯馭險¶
　　之規也但磴道素多槎枒羣盗易于伏莽黄門薙¶
<pb:KR2c0020_WYG_031-14a>¶
　　髮蝨乃不生馬援伐樹冦遂永絶原貞之䇿乃更¶
　　不及此耶¶
　¶
　¶
　¶
　¶
　¶
　¶
<pb:KR2c0020_WYG_031-14b>¶
　¶
　¶
　¶
　¶
　¶
　¶
　¶
　明史紀事本末卷三十一¶
