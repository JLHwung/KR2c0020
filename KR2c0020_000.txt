# -*- mode: mandoku-view; -*-
#+TITLE: 明史紀事本末
#+DATE: 2015-08-24 22:27:25.866889
#+PROPERTY: ID KR2c0020
#+PROPERTY: BASEEDITION WYG    
#+PROPERTY: JUAN 提要
<pb:KR2c0020_WYG_000-1a>¶
欽定四庫全書　　　　　史部三¶
　明史紀事本末　　　　　紀事本末類¶
　　提要¶
　　　　(臣/)等謹案明史紀事本末八十卷¶
　　　國朝谷應泰撰應泰字賡虞豐潤人順治丁亥¶
　　　　進士官至浙江提學僉事其書仿袁樞通鑑¶
　　　　紀事本末之例纂次明代典章事蹟分目八¶
　　　　十各詳著其端委於時明史尚未刋定無所¶
<pb:KR2c0020_WYG_000-1b>¶
　　　　折衷故紀靖難時事深信從亡致身諸録以¶
　　　　恵帝遜國為實于滇黔㳺跡載之極詳又不¶
　　　　知懿安皇后死節而稱其青衣䝉頭步入成¶
　　　　國公第俱不免沿野史𫝊聞之誤然其排比¶
　　　　纂次詳畧得中首尾秩然於一代事實極為¶
　　　　淹貫毎篇後各附論斷皆仿晉書之體以駢¶
　　　　偶行文而遣詞抑揚𨽻事親切尤為曲折詳¶
　　　　盡考邵廷采思復堂集明遺民𫝊稱山隂張¶
<pb:KR2c0020_WYG_000-2a>¶
　　　　岱甞輯明一代遺事為石匱蔵書應泰作紀¶
　　　　事本末以五百金購請岱慨然予之又稱明¶
　　　　季稗史雖多體裁未備罕見全書惟談遷編¶
　　　　年張岱列𫝊兩家具有本末應泰並採之以¶
　　　　成紀事據此則應泰是編取材頗備集衆長¶
　　　　以成完本其用力亦可謂勤矣乾隆四十六¶
　　　　年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2c0020_WYG_000-2b>¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR2c0020_WYG_000-3a>¶
明史紀事本末原序¶
通鑑紀事本末者創自建安袁樞而北海馮琦繼之其¶
法以事類相比附使讀者審理亂之大趨迹政治之得¶
失首尾畢具分部就班較之盲左之編年則包舉而該¶
浹比之班馬之傳志則簡練而櫽括葢史外之别例而¶
温公之素臣也沿及明代迄無成書蒐釐條貫葢其難¶
哉余謬承學政之役兼值¶
右文之朝夙夜兢兢廣稽博采勒成一編以補前史緬¶
<pb:KR2c0020_WYG_000-3b>¶
惟髙皇智勇天錫成祖雄姿英毅撥亂反正風驅電掃¶
可不謂隆焉仁宣之間綱舉目張吏治蒸蒸明良液洽¶
歌詠太平繼體之休風也英宗御極耆舊罷政閹䜿擅¶
權遂至翠華輕出乘輿北狩自非樞臣畫謀景帝踐阼¶
則虞淵之日墜地而已及乎南内奪門忠直被誅宗社¶
卒賴焉憲宗嗣服不修儲怨更加謚號寛身之仁也乃¶
憸相柄權大璫羅織祈於登明亦云恧矣孝皇恭仁莊¶
敬虚懐納諌朝多藎臣野無兵革至其晩年尤勤宣問¶
<pb:KR2c0020_WYG_000-4a>¶
　歴選列辟稱郅理焉武宗巡遊無度寵任逆瑾晩乃芟¶
　除寘鐇宸濠禍變接踵顛而不亡亦其幸爾世廟藩服¶
　入纂綜核察察奸輔蔽之僅乃獲鋤國體傷矣穆宗守¶
　文俺答封貢乃輟朝日乆中旨竊叢無足數也神皇乘¶
　運豫大豐亨征徭既繁百工叢脞揆厥亂源所自來爾¶
　光宗危懼之餘克膺大寳善政初舉天命不祐良足悲¶
　也熹廟拱手權歸宦寺𤣥黄之戰毒流縉紳胚胎禍亡¶
　於斯酷矣愍帝冲齡手剪凶貂父老喁喁聿觀厥化乃¶
<pb:KR2c0020_WYG_000-4b>¶
　以數乘陽九寇弄潢池僚寀營私將士選懦及乎刄及¶
　宫闈身殉社稷則庶幾亡國之正也嗟乎周治盛於文¶
　武漢道大於髙光此前世之所以興隆也孔子傷心幽¶
　厲武侯痛恨桓靈此後世之所以衰微也綜觀明政何¶
　莫不然昔湯臣進規鑒於有夏姬朝作諷戒在殷商惟¶
　我¶
皇清開天初造攬勝國之惠逆察已事之明驗保世滋大¶
　毋亦於斯鏡見焉余不敏泛瀾衆家編綴是書比于九¶
<pb:KR2c0020_WYG_000-5a>¶
齡之千秋金鑑徳秀之大學衍義雖材智不逮亦復竭¶
其愚忠云爾¶
順治戊戌冬十月提督兩浙學政僉事豐潤谷應泰譔¶
