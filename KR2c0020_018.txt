# -*- mode: mandoku-view; -*-
#+TITLE: 明史紀事本末
#+DATE: 2015-08-24 22:27:26.205149
#+PROPERTY: ID KR2c0020
#+PROPERTY: BASEEDITION WYG    
#+PROPERTY: JUAN 卷十八
<pb:KR2c0020_WYG_018-1a>¶
欽定四庫全書¶
　明史紀事本末卷十八¶
　　　　　　　　　浙江提學僉事谷應泰編¶
　　壬午殉難¶
文皇發北平僧道衍送之郊跪而宻啟曰臣有所託上¶
曰何為衍曰南有方孝孺者素有學行武成之日必不¶
䧏附請勿殺之殺之則天下讀書種子絶矣文皇首肯¶
之及師次金川門大内火建文帝遜去即召用孝孺不¶
<pb:KR2c0020_WYG_018-1b>¶
肯屈偪之孝孺衰經號慟闕下為鎮撫伍雲等執以獻¶
成祖待以不死不屈繫之獄使其徒廖鏞廖銘説之叱¶
曰小子從予幾年所矣猶不知義之是非成祖欲草即¶
位詔皆舉孝孺乃召出獄斬衰入見悲慟徹殿陛文皇¶
諭曰我法周公輔成王耳孝孺曰成王安在文皇曰伊¶
自焚死孝孺曰何不立成王之子文皇曰國賴長君孝¶
孺曰何不立成王之弟文皇䧏榻勞曰此朕家事耳先¶
生毋過勞苦左右援筆札又曰詔天下非先生不可孝¶
<pb:KR2c0020_WYG_018-2a>¶
孺大批數字擲筆於地且哭且罵曰死即死耳詔不可¶
草文皇大聲曰汝安能遽死即死獨不顧九族乎孝孺¶
曰便十族奈我何聲愈厲文皇大怒令以刀抉其口兩¶
旁至兩耳復錮之獄大収其朋友門生每収一人輒示¶
孝孺孝孺不一顧乃盡殺之然後出孝孺磔之聚寶門¶
外孝孺慷慨就戮為絶命詞曰天䧏亂離兮孰知其由¶
奸臣得計兮謀國用猶忠臣發憤兮血淚交流以此殉¶
君兮抑又何求嗚呼庶不我尤時年四十六復詔収其¶
<pb:KR2c0020_WYG_018-2b>¶
妻鄭氏妻與諸子皆先經死悉燔削方氏墓初籍十族¶
每逮至輒以示孝孺孝孺執不從乃及母族林彦清等¶
妻族鄭原吉等九族既戮亦皆不從乃及朋友門生廖¶
鏞林嘉猷等為一族並坐然後詔磔于市坐死者八百¶
七十三人謫戍絶徼死者不可勝計孝孺季弟方孝友¶
就戮時孝孺目之淚下孝友口占一詩曰阿兄何必淚¶
澘澘取義成仁在此間華表柱頭千載後旅魂依舊到¶
家山士論壯之以為不愧孝孺之弟孝孺又有二女年¶
<pb:KR2c0020_WYG_018-3a>¶
俱未笄被逮過淮相與連&KR0209;投橋水死¶
兵部尚書鐵鉉被執至京陛見背立廷中正言不屈令¶
一顧不可得割其耳鼻竟不肯顧爇其肉納鉉口中令¶
啖之問曰甘否鉉厲聲曰忠臣孝子肉有何不甘遂寸¶
磔之至死猶喃喃罵不絶文皇乃令&KR1983;大鑊至納油數¶
斛熬之投鉉屍頃刻成煤炭導其屍使朝上轉展向外¶
終不可得文皇大怒令内侍用鐵棒十餘夾持之使北¶
面笑曰爾今亦朝我耶語未畢油沸蹙濺起丈餘諸内¶
<pb:KR2c0020_WYG_018-3b>¶
侍手糜爛棄棒走屍仍反背如故文皇大驚詫命葬之¶
鉉年三十有七父仲名年八十三母薛氏並海南安置¶
子福安年十二發河池編伍康安鞍轡局充匠尋皆戮¶
死妻楊氏并二女發教坊司楊氏病死二女終不受辱¶
乆之鉉同官以聞文皇曰渠竟不屈耶乃赦出皆適士¶
人¶
户部侍郎卓敬被執責以不迎乗輿之罪曰爾前日裁¶
抑諸王今復不臣我耶敬曰先帝若依敬言殿下豈得¶
<pb:KR2c0020_WYG_018-4a>¶
至此文皇怒欲殺之而憐其才且繫獄命中人諷以管¶
仲魏徴事敬涕泣不可文皇感其至誠猶未忍殺而姚¶
廣孝力言飬虎遺患意遂決敬臨刑從容嘆曰變起宗¶
親畧無經畫敬死有餘罪神色自若經宿面如生誅三¶
族沒其家圖書數卷而已文皇雅聞敬名既死猶惜之¶
曰國家養士三十餘年不負其君者唯卓敬耳¶
禮部尚書陳廸受建文帝命督軍儲於外過家不入聞¶
變即赴京師文皇登極召廸責問廸抗聲指斥并收其¶
<pb:KR2c0020_WYG_018-4b>¶
子鳯山丹山等六人同磔於市将刑鳯山呼曰父累我¶
廸叱勿言謾罵不已命割鳯山等鼻舌食廸廸唾益指¶
斥遂凌遲死宗戚被戍者一百八十餘人廸既死衣帶¶
中得詩云三受天皇顧命新山河帶礪此絲綸千秋公¶
論明於日照徹區區不二心又有五噫歌皆悲烈云¶
刑部尚書暴昭被執抗罵不屈文皇大怒先去其齒次¶
㫁手足罵聲猶不絶至㫁頸乃死¶
左僉都御史景清建文中以左都御史改北平叅議徃¶
<pb:KR2c0020_WYG_018-5a>¶
察燕邸動静王嘗宴之清言論明爽大被稱賞尋召還¶
舊任及燕師入清知帝出亾也猶思興復詭自歸附乃¶
詣見文皇文皇喜曰吾故人也厚遇之仍其官清自是¶
恒伏利劔於衣袵中委蛇侍朝人疑焉八月望日早朝¶
清緋衣入先是靈臺奏文曲犯帝座急色赤及是見清¶
獨衣緋疑之朝畢出御門清奮躍而前将犯駕文皇急¶
命左右収之得所佩劔清知志不得遂乃起植立嫚罵¶
抉其齒且挾且罵含血直噀御袍乃命剝其皮草櫝之¶
<pb:KR2c0020_WYG_018-5b>¶
械繫長安門碎磔其骨肉是夕精英迭見後駕過長安¶
門索忽㫁所械皮趨前數歩為犯駕狀上大驚乃命燒¶
之已而上晝寢夢清仗劒追繞御座覺曰清猶為厲耶¶
命赤其族籍其鄉轉相扳染謂之𤓰蔓抄村里為墟有¶
青州教諭劉固者建文元年以母老乞歸清為御史移¶
書招固因依清同居京師金川門䧟固弟國勸兄出降¶
固曰固受朝廷厚恩以老母在未能即死矧降耶後清¶
遇害連及固遂與弟國母袁氏同日受刑於聚寳門外¶
<pb:KR2c0020_WYG_018-6a>¶
固子超年十五有膂力臨刑仰天一呼網索俱㫁因奪¶
劊子刀連殺十餘人事聞詔磔之¶
右副都御史練子寜名安以字行被臨安衞指揮劉傑¶
縛至闕語不遜文皇大怒命㫁其舌曰吾欲效周公輔¶
成王耳子寜手探舌血大書地上成王安在四字文皇¶
益怒命磔之宗族棄市者一百五十一人又九族親家¶
之親被抄沒戍逺方者又數百人越數年吉水錢習禮¶
以練氏姻族未及逮既官中朝恒為鄉人所持以告學¶
<pb:KR2c0020_WYG_018-6b>¶
士楊榮榮乗間以聞文皇曰使子寧尚在朕固當用之¶
况習禮耶¶
兵部尚書齊泰聞建文帝遜去追至廣徳欲徃他郡起¶
兵興復被執見文皇不屈死之從兄弟敬宗宰皆死叔¶
時永陽彦等謫戍児甫六歲給配赦還¶
太常卿黄子澄初執李景隆於朝請誅之不聼江淮連¶
敗拊膺慟哭曰大事去矣誤薦景隆萬死不足贖建文¶
帝宻使子澄召兵不及責問不屈族其家一子走易姓¶
<pb:KR2c0020_WYG_018-7a>¶
名田經遇赦家湖廣¶
吏部尚書張紞遜國後自經死侍郎毛太燕兵起數上¶
封事條方畧紞死太亦死¶
禮部侍郎黄觀字瀾伯奉命徴兵上江諸郡奮不顧家¶
且行且募至安慶聞金川失守痛哭謂人曰吾妻素有¶
志節必不辱遂招魂葬之江上明日家人報至云家已¶
被収夫人并二女給配象奴夫人翁氏持釵釧佯使出¶
市酒餚急携二女同家屬十餘人投通濟門淮清橋下¶
<pb:KR2c0020_WYG_018-7b>¶
死觀復痛哭至李陽河聞建文帝已遜位知事不可為¶
乃朝服東向再拜自投羅刹磯湍激處舟人急鈎之僅¶
得珠絲粽帽以獻命束芻象觀帽之而剉於市籍其家¶
并連姻黨百餘人謫戍¶
蘇州知府姚善合鎮常嘉松四郡守練兵勤王未及戰¶
文皇即位索黄子澄甚急子澄匿善所約共航海舉兵¶
善謝曰公可去善不可去公朝臣可四徃號召圖興復¶
善職守土義當與城存亾子澄遂去善為麾下許千户¶
<pb:KR2c0020_WYG_018-8a>¶
縛獻文皇詰善曰若一郡守乃敢舉兵抗我耶善厲聲¶
曰臣各為其主耳語多不遜遂磔之善友黄鉞者仕為¶
給事中與善相期許國鉞以親䘮家居聞善被執鉞遂¶
閉目三四日求死或傳善款伏已得宥鉞復瞪目曰吾¶
知善决無二心且少俟之脱善果不死吾将下報希直¶
希直方孝孺字也乃稍稍食已而善就刑報至鉞登翏¶
川橋西向再拜祀而哭之曰吾與君同受國恩國有難¶
義同許身今君與希直同死吾忍背義獨生乎祀畢紿¶
<pb:KR2c0020_WYG_018-8b>¶
家人歸祭具遂從容整衣冠奮身入水死時家人俱竄¶
伏有友楊福日夜泣橋側求鉞屍不得更數日屍忽自¶
出立水中成禮葬之¶
翰林修譔王叔英奉詔募兵行至廣徳聞建文帝遜位¶
大慟㑹齊泰來奔叔英曰泰二心矣令執之泰告之故¶
乃相抱慟哭與泰圖後舉已知事不可為沐浴衣冠書¶
絶命辭藏衣間詞曰人生穹壌間忠孝貴克全嗟余事¶
君父自省多過愆有志未及竟竒疾忽見&KR0374;肥甘空在¶
<pb:KR2c0020_WYG_018-9a>¶
案對之不能嚥意在造化神有命歸九泉嘗念夷與齊¶
餓死首陽顛周粟豈不佳所見良獨偏髙蹤邈難繼偶¶
爾無足傳千秋史官筆慎勿稱希賢又題其案曰生既¶
乆矣未有補於當時死亦徒然庻無慚於後世遂自縊¶
於𤣥妙觀銀杏樹下夫人金氏亦自經死二女俱赴井¶
死¶
翰林王艮初聞北平兵起輙憂憤不食及渡淮與妻子¶
訣曰吾不可復生矣安能顧若等哉北師入城胡靖解¶
<pb:KR2c0020_WYG_018-9b>¶
縉吳溥為艮鄉人皆集溥舎縉陳説大義靖亦憤激慷¶
慨艮獨流涕不言溥曰三子受知最深事在頃刻若溥¶
去就固可從容也隨别去溥子與弼尚幼嘆曰胡叔能¶
仗義大是佳事溥曰不然獨王叔死耳語未竟隔墻聞¶
靖呼曰外閙甚可㸔豬溥顧與弼曰一豬不忍寜自忍¶
乎須臾艮舎哭聲動已伏鴆死矣初洪武中禮部廷試¶
艮最優太祖以艮貌不揚易靖第一艮次之至是艮死¶
靖改名廣降於燕¶
<pb:KR2c0020_WYG_018-10a>¶
浙江按察使王良聞燕師入京慟哭誓以必死㑹命使¶
召之良執使者下獄詰旦縛出期戮以狥道中忽遇衆¶
譟起而奪使者去良還坐堂上悉收諸司印携歸廨舎¶
嗟嘆乆之妻問故良曰吾分應死顧思所以處汝未決¶
耳妻笑曰吾何難君為男子乃為婦人謀乎遂命妾饋食¶
抱其子歔欷於厠置子池傍自投水死良起而殮之即列¶
薪於户閉其家人毋得出令妾抱幼子托鄉人之客於¶
杭者遂舉火抱印闔室焚¶
<pb:KR2c0020_WYG_018-10b>¶
兵部郎中譚翼金川䧟赴火死妻鄒氏子謹自縊¶
御史曽鳯韶請從建文帝出亾帝麾使去鳯韶泣曰臣¶
頃即以死報陛下文皇後以原官召不至尋加侍郎亦¶
不至乃刺血書憤詞於襟上曰予生廬陵忠節之鄉素¶
負立朝骨鯁之腸讀書而登進士第仕宦而至繡衣郎¶
既一死之得宜可以含笑於地下而不愧吾文天祥屬¶
妻李氏子公望曰吾死勿易衣殮遂自殺李氏亦自經¶
死¶
<pb:KR2c0020_WYG_018-11a>¶
衡府紀善周是修為人卓犖有大志嘗曰忠臣不為得¶
失計故言無不直貞女不為生死累故行無不果乃輯¶
自古今忠節事為觀感錄當金川失守宫中自焚是修¶
留書别友人付以後事具衣冠為贊繫衣帶上入應天¶
府學拜先師畢自經死初是修與楊士竒解縉胡廣金¶
幼孜黄淮胡儼約同死義惟是修不負其言後楊士竒¶
為作𫝊語其子轅曰當時吾亦同死誰為爾父作𫝊聞¶
者笑之¶
<pb:KR2c0020_WYG_018-11b>¶
監察御史魏冕力請建文帝誅徐増夀及宫中火起或¶
謂冕宜急迎附冕厲聲曰使吾改臣節明君亦不用也¶
奈何徒自汚遂自殺陳瑛請追罪詔誅其族同邑鄒朴¶
建文初仕周府諌王邪謀錮獄上嘉其忠召至京授御¶
史歸省聞冕死亦不食死時稱永豐雙烈¶
刑科給事中葉福守金川門兵入死之¶
大理寺丞鄒瑾與甥魏冕同毆徐増夀於朝請誅之京¶
師䧟自殺詔誅其族凡男婦四百四十八人¶
<pb:KR2c0020_WYG_018-12a>¶
户科給事中陳繼之被執責問不屈磔於市¶
大理寺丞劉端約刑部郎中王髙同棄官去跡露被執¶
召問練安方孝孺何如人端曰忠臣也文皇曰汝逃忠¶
乎端曰存身以圖報耳命與髙俱劓其鼻文皇笑曰作¶
如此面目還成人否端詈曰我猶有面目即死可見皇¶
祖文皇怒立捶殺之戍其家¶
駙馬都尉梅殷擁重兵淮上文皇既即位廹公主公主¶
髙皇后長女大長公主也公主嚙指血作書招殷中使¶
<pb:KR2c0020_WYG_018-12b>¶
至殷得書慟哭詢建文帝所在中使曰去矣殷曰君亾¶
與亾君存與存吾姑忍俟之乃還京見文皇文皇曰駙¶
馬勞苦殷曰勞而無功徒自愧耳文皇銜之乆之殷不¶
能平時見詞色文皇嘗夜遣小中官潛入殷第察之殷¶
愈怒永樂二年冬都御史陳瑛言殷招納亾命私匿番¶
人與女秀才劉氏朋邪詛咒幾得罪明年冬早朝都督¶
譚深指揮趙曦令人擠殷死笪橋下誣殷自投水死都¶
督許成發其事文皇罪深曦二人對曰此上命也奈何¶
<pb:KR2c0020_WYG_018-13a>¶
殺臣文皇大怒立命力士持金瑵落二人齒斬之謚殷¶
榮定公主牽文皇衣大哭問駙馬安在文皇笑曰為公¶
主踪跡賊毋自苦公主謹䕶二子乃官其子順昌為中¶
府都督景福為指揮旗手衛僉事時駙馬都尉耿璿炳¶
文子也尚孝康帝長公主與弟都督瓛俱論死¶
谷府長史劉璟誠意伯劉基仲子也自少静朴峻厲博¶
通經書䆒兵畧嘗同兄璉侍父入朝太祖竒之曰阿璉¶
明秀阿璟凝重伯温有子矣授谷王長史之國宣府建¶
<pb:KR2c0020_WYG_018-13b>¶
文初燕師起璟隨谷王還朝獻十六䇿不能用以病辭¶
歸文皇登極璟卧家不起上欲用之罪以逃叛親王逮¶
繫之臨别姻戚舉餞戒之曰皇上神武何止唐文皇先¶
生忠良允為魏徴可也璟瞪目曰爾謂我學魏徴耶吾¶
死生之分决矣至京授以官不受對上語猶稱殿下遂¶
大忤㫖下獄一夕辮髪自經死¶
漳州府學教授陳思賢聞即位詔至慟哭曰明倫之義¶
正在今日遂堅卧不出迎率其徒伍性原陳應宗林珏¶
<pb:KR2c0020_WYG_018-14a>¶
鄒君黙曽廷瑞吕賢集明倫堂為舊君位哭臨如禮郡¶
人執送京師思賢與六生皆死之¶
叅軍㫁事髙巍洪武十七年旌孝行巍嘗上書燕王曰¶
臣竊自負既為孝子當為忠臣死忠死孝臣願也京城¶
破縊死驛舎又有髙不危者同時死義弟宣戍南海衞¶
太常寺少卿盧原質少從方孝孺游後文皇召見不屈¶
死之族其家教授劉政聞孝孺死痛哭不食斃¶
刑部右侍郎胡子昭坐方黨受戮臨刑詩曰兩間正氣¶
<pb:KR2c0020_WYG_018-14b>¶
歸泉壤一㸃丹心在帝鄉弟僉事子義聞子昭死辟世¶
丹稜蜀獻王聞而憐之令為僧子義以親遺體辭有子¶
二人數歲子義曰吾兄無後天不絶吾姓二子當免於¶
難竟棄去莫知所終¶
右副都御史茅大方聞燕王兵起遺詩淮南守将梅殷¶
曰幽燕消息近如何聞道将軍志不磨縱有火龍翻地¶
軸莫教鐵騎過天河關中事業蕭丞相塞上功勛馬伏¶
波老我不才無補報西風一度一悲歌文皇登極大方¶
<pb:KR2c0020_WYG_018-15a>¶
逮至責問不屈與其子順童道夀文生同日棄市二孫¶
添生歸生死獄中妻張氏發教坊病死命棄其屍¶
僉都御史司中召見不屈命以鐵帚刷其膚肉至盡而¶
死姻婭同死者八十餘¶
監察御史鄭公智坐方黨召見不屈死之戍其族¶
大理寺少卿胡閠字松友日夜與齊黄宻謀設法防禦¶
又請誅徐増夀遜國後文皇召方孝孺草詔繼召閏及¶
髙翔皆衰絰至哭聲徹殿陛文皇召閏先入諭令更服閏¶
<pb:KR2c0020_WYG_018-15b>¶
曰死即死服不可更文皇以族誅恐之閏不屈命力士¶
以𤓰落其齒齒盡罵聲不絶文皇大怒縊殺之以灰蠡¶
水浸脱其皮剝之實以草懸武功坊子𫝊慶同日論死¶
𫝊福方六歲戍雲南抄提全家二百十七人女郡奴年¶
四歲其母王氏縛就刑郡奴自懐中墮地一卒提入功¶
臣家付㸑下婢収之稍長識大義髪至寸即自截去日¶
以灰汚面秃垢二十餘年功臣不以人畜之洪熈初赦¶
諸死事者苖裔郡奴得同女軰行丐歸鄱陽貧無所依¶
<pb:KR2c0020_WYG_018-16a>¶
鄉人憐之曰此忠臣女也争饋遺不絶郡奴所受免死¶
而已年五十六終尚處子也鄉人謚曰忠𦙍貞姑¶
監察御史髙翔在建文時戮力戎事激發忠義文皇聞¶
翔名召之翔持䘮服入見大哭語不遜乃命殺之沒産¶
誅族諸給髙氏産者皆加税曰令世世罵翔也親戚悉¶
戍邉又發其先墓雜犬馬骨焚灰揚之而以其地為漏¶
澤院¶
刑部尚書侯泰督餉至淮安聞京師失守泰行至髙郵¶
<pb:KR2c0020_WYG_018-16b>¶
被執下錦衣衞泰不屈死之妻曽氏配象奴弟敬祖子¶
玘皆論死籍其家¶
左拾遺戴徳彛被執責問不屈死之徳彛死時有兄俱¶
從京師嫂項氏家居聞變度禍且赤族令盡室逃并藏¶
徳彛二子於山間毁戴族譜獨身留家及收者至一無¶
所得械項氏焚炙遍體焦爛竟無一言戴族遂全¶
户部侍郎郭任不屈死之子經亦坐死少子金山保戍¶
廣西三女給配¶
<pb:KR2c0020_WYG_018-17a>¶
户部侍郎盧逈不屈縛就刑長謳而死聞者悲之¶
袁州太守楊任與黄子澄謀求舊君以圖大舉事泄被¶
執至京磔於市子禮益坐死藉産族誅親戚荘毅衍等¶
百餘家皆逺戍¶
禮部侍郎黄魁不屈死之¶
御史連楹立金川門下自馬首數文皇詞色不屈命收¶
之引頸受刃白氣冲天尸僵立不仆¶
太常少卿廖昇聞茹瑺使燕軍還(見燕王/起兵)痛哭與家人¶
<pb:KR2c0020_WYG_018-17b>¶
訣自縊死¶
監察御史王度奉敕勞軍徐州比還鳯陽失守方孝孺¶
與度書誓死社稷壬午秋坐黨戍賀縣千戸所以語不¶
遜論死誅其族¶
監察御史董鏞㑹諸御史中有氣節者于鏞所相誓以¶
死後被執論死女發教坊姻族死戍者二百三十人¶
監察御史甘霖被執抗言求死從容就戮子孫相戒不¶
復求仕¶
<pb:KR2c0020_WYG_018-18a>¶
御史林英劾李景隆誤國謫知瑞安賜還同王叔英募¶
兵廣徳力屈自經妻宋氏繫獄亦自經死¶
監察御史丁志方燕兵偪京城謂妻韓氏曰師至城必¶
克吾惟一死報國汝其携幼子潛歸撫之以延丁氏後¶
及兵入被執不屈死之¶
晉府長史龍鐔被執不屈死之有收其遺骨得所自書¶
贊云捐生固殞弗事二主别父與兄忍慟肝腑盡忠為¶
臣盡孝為子二端于我歸于一所¶
<pb:KR2c0020_WYG_018-18b>¶
宗人府經歴宋徴嘗上疏請削罪宗屬籍數言李景隆¶
失律懐二心被執責問不屈遂磔之誅其族¶
徽州知府黄希范聞金川門失守素服不治事坐與長¶
史程通善嘗共上防禦策論死籍其家¶
遼府長史程通上防禦燕兵數千言衞士紀綱者方幸¶
遼王通輙辱之文皇即位綱乘間言通有封事指斥遂¶
械通論死家人戍遼簿錄其家得遺書數百卷而已¶
賓州知州蔡運有善政遜國後論死百姓憐而思之¶
<pb:KR2c0020_WYG_018-19a>¶
燕山衛卒儲福建文末攜母妻逃文皇即位錄戍卒入衞¶
福在錄中挈妻母行仰天哭曰吾雖一介賤卒義不為¶
叛逆之人在舟中日泣不輟竟不食而死母韓妻范為¶
營地葬之范年二十有姿色居貧奉姑甚謹毎哭其夫¶
則走山谷中大號不欲聞之姑也官有聞其寡者欲委¶
禽焉既而聞其事曰節孝婦也我何忍犯之皆以夀終¶
中書舎人何申奉使至四川至峽口聞金川不守慟哭¶
吐血不數日死¶
<pb:KR2c0020_WYG_018-19b>¶
北平按察僉事湯宗上言按察使陳瑛宻受王府金錢有¶
異謀逮瑛謫廣西遜國後瑛召還窮治建文諸臣宗論¶
死¶
盧振當燕兵起時與徐輝祖攻守力為多後逮至京不¶
屈榜振名數其罪殺之誅其族牛景先聞金川失守變¶
姓名出走已而治齊黄黨逮景先妻妾發教坊司振景¶
先俱不知何許人¶
監察御史巨敬被執不屈死之誅其族¶
<pb:KR2c0020_WYG_018-20a>¶
户科給事中韓永遜國後杜門不出召入見欲復其官曰¶
吾王蠋耳何以官為不屈死¶
國子監博士黄彦清在駙馬都尉梅殷軍中私謚建文¶
帝論死并逮從子貴池典史金蘭等繫獄¶
僉都御史程本立出為江西副使未及行值北師渡江¶
本立悲憤自縊死詔奪其恩典籍其家止敝衣數襲而¶
已¶
給事中龔泰北兵渡江奉命廵城泰與妻傅氏訣曰國¶
<pb:KR2c0020_WYG_018-20b>¶
事至此我自分必死爾苐携幼稺歸否則俱溺井無辱¶
俄宫中火起泰馳赴為兵校所執見文皇金川門以非¶
奸籍得釋自投城下死¶
四川都司斷事方法為方孝孺所取士文皇即位諸司¶
皆表賀法不肯署名尋被逮舟過安慶投江死¶
指揮張安被執道亾隠于樂清以樵為業人莫知其姓¶
氏自山採樵歸聞京師陷卓侍郎被殺呼天號哭曰國¶
既就簒我不願為其民遂棄柴投水死¶
<pb:KR2c0020_WYG_018-21a>¶
工部侍郎張安國當燕兵偪京師與妻賈氏曰大事去¶
矣無能為也余職非司馬既不能率師應敵又不能屈¶
膝事人奈何賈氏曰盍隠諸安國曰然乃與其妻乘舟¶
入太湖忽聞人説京師陷皇帝自焚安國大慟與妻曰¶
食人之祿而存身於新主之世耻莫大焉乃鑿其舟以¶
沈¶
知府葉仲惠以修髙帝實錄指斥燕師為逆黨論死¶
籍其家¶
<pb:KR2c0020_WYG_018-21b>¶
刑部主事徐子權聞練子寜死慟哭賦詩有翹首謝京¶
國飛魂返故鄉之句自經死¶
神䇿衞經歴周璿建文時言事擢僉都御史遜國後逮¶
至京不屈死妻王氏子蠻兒繫獄¶
御史謝昇建文時給兵餉有功後不屈死父旺子咬住¶
戍金齒妻韓氏四女發教坊司¶
松江同知周繼瑜募戰勇入援文皇即位械至京不屈¶
磔於市¶
<pb:KR2c0020_WYG_018-22a>¶
徽州府知府陳彦囬奉命募義勇至京師赴援被擒¶
不屈而死妻屠氏為奴¶
給事中張彦方改樂平知縣勤王詔下彦方糾義起兵¶
一邑響應或阻之彦方大哭曰君父在水火吾可自緩¶
乎遂率所部抵江口遇燕游兵執至樂平梟其首暴屍譙¶
樓時暑月經旬顔靣如生無一蠅集父老竊葬縣治之清¶
白堂後東平吏目鄭華亦不食死¶
東湖樵夫不知何許人樵浙東臨海東湖上日負柴入¶
<pb:KR2c0020_WYG_018-22b>¶
市口不二價建文壬午秋詔至臨海湖上人相率縣庭¶
聽詔或歸語樵夫曰新皇帝登極樵夫愕然曰皇帝安¶
在答曰燒宫自焚樵夫大哭遂投湖中死¶
　　谷應泰曰聞之川澤納汙瑾瑜匿瑕王者之大度¶
　　也以故什方舊怨漢帝首封射鉤小嫌齊侯不問¶
　　况吠尭者主未必桀而詈我者節重於許乎若乃¶
　　文皇之正位金陵也宜發哀痛之言為謝過之舉¶
　　其能從我游者固且厚糈以寵范陽尊官以禮魏¶
<pb:KR2c0020_WYG_018-23a>¶
　　徴矣若或天命雖改執志彌堅亦復放還山林聽¶
　　其自適逄萌之掛冠東都伯况之杜門廣武狂奴¶
　　故態何相迫乎而文皇甫入清宫即加羅織始而¶
　　募懸賞格繼且窮治黨與一士秉貞則袒免並及¶
　　一人厲操則里落為墟雖温舒之同時五族張儉¶
　　之禍及萬家不足比也乃若受戮之最慘者方孝¶
　　孺之黨坐死者八百七十人鄒瑾之案誅戮者四¶
　　百四十人練子寜之獄棄市者一百五十人陳廸¶
<pb:KR2c0020_WYG_018-23b>¶
　　之黨杖戍者一百八十人司中之繫姻婭從死者¶
　　八十餘人胡閏之獄全家抄提者二百十七人董¶
　　鏞之逮姻族死戍者二百三十人以及卓敬黄觀¶
　　齊泰黄子澄魏冕王度盧元質之徒多者三族少¶
　　者一族也又若赴義之最烈者鐵鉉之屍還反背¶
　　景清之死猶犯駕就義之最潔者教授之明倫慟¶
　　哭樵夫之自投東湖若此之儔則又未易更僕數¶
　　也嗟乎暴秦之法罪止三族强漢之律不過五宗¶
<pb:KR2c0020_WYG_018-24a>¶
　　故歩闡之門皆盡機雲之種無遺世謂天道好還¶
　　而人命至重遂可滅絶至此乎又况孔融覆巢之¶
　　女郭淮從坐之妻古者但有刑誅從無玷染而或¶
　　分𨽻教坊給配象奴潘氏承恩于織室才人下降¶
　　于厮養此忠臣義士尤所為植髪衝冠椎胸而雪¶
　　涕者也抑予聞之蕩隂之戰血惟嵇紹靖康之禍¶
　　死僅侍郎而建文諸臣三千同周武之心五百盡¶
　　田横之客蹈死如歸奮臂不顧者盖亦有所致此¶
<pb:KR2c0020_WYG_018-24b>¶
　　也方髙皇英武在上其養育者率多直節不事委¶
　　蛇而文皇刑威劫人其搜捕者易于抵觸難于感¶
　　化雖人心之不附亦相激而使然也至於宋朝忠¶
　　厚不殺大僚孫皓凶殘恒加燒鋸臣以禮使士不¶
　　可辱嗚呼成祖之作法涼矣¶
　¶
　¶
　明史紀事本末卷十八¶
